༄༅།།བོད་ཀྱི་ནང་བསྟན་དཔེ་ཚོགས་ལྟེ་གནས།།
Tibetan Buddhist Resource Center
Text Scan Input Form - Title Page
Work:
LCCN:
|
W8LS18472
n/a
ImageGroup:
ISBN:
nage Group:
18LS18474
n/a
318474_
Title:
དམངས་སྲོལ་རིག་པ་སྤྱི་བཤད།
dmangs srol rig pa spyi bshad/
to-be-supplied
Author:
to-be-supplied
n/a
Descriptor:
Original Publication:
Place:
Publisher:
In/a
1
Date:
Volume:
Total Volumes:
TBRC Pages:
Introductory Pages:
Text Pages:
Scanning Information:
VIL
n/a
n/a
Scanned at Tibetan Buddhist Resource Center, 1430 Massachusetts Ave, 5th Floor
Cambridge, MA 02138.



西北民族大学重点学术著作资助项目
ཚུ{t རྒ# © 2 ཀཾn
གྱི # +©
༄༅།།དམངས་སྲོལ་རིག་པ་
སྤྱི་བཤད།
༄༅།།དམངས་སྲོལ་རིག་པ་སྤྱི་བཤད། སྒང་རྒྱལ་མཚན་ཚེ་རིང་གིས་བརྩམས།
སྒང་རྒྱལ་མཚན་ཚེ་རིང་གིས་བརྩམས། |
ང
I g BN 978-7-10512772-6
༔ མི་རིགས་དཔེ་སྐྲུན་ཁང་།
976710512772 6l
iE 3r： 16.00 JU
མི་རིགས་དཔེ་སྐྲུན་ཁང་།



西北民族大学重点学术著作资助项
༄༅།།དམངས་སྲོལ་རིག་པ་
སྤྱི་བཤད།
སྒང་རྒྱུལ་མཚན་ཚེ་རིང་གིས་བརྩམས།
".
:
*
མི་རིགས་དཔེ་སྐྲུན་ཁང་།



مممممعمعطفعلاتنتجععهعطين



སྔོན་འགྲོའི་གཏམ།
འགྲན་རྩོད་དང་བརྡ་འཕྲིན་གྱི་ཡོ་ལང་རབ་ཏུ་རྒྱས་ཤིང་ཕུན་ཚོགས་
ལོངས་སྤྱོད་ཀྱི་ཁོ་ལག་ཡོངས་སུ་རྫོགས་པ་དང་། བསམ་བློ་ རིག་ གནས་ཀྱི་
རྔམས་ཁ་ དམའ་ནས་དམའ་རུ་ཆག་འགྲིབ་བྱུང་ པའི་ དུས་ རབས་ ཀྱི་ དབྱེ་
མཚམས་འདིར། ནུབ་བྱང་མི་རིགས་སློབ་ཆེན་གྱི་དགེ་རྒན་ཆེན་མོ་སྒང་རྒྱལ་
མཚན་ཚེ་རིང་ལགས་ཀྱིས་བོད་ཀྱི་གཞོན་རབས་པ་རྣམས་ལ་ཆེད་དུ་དམིགས་
ཏེ་མི་རིགས་རང་ཉིད་འགྲུབ་བྱེད་ཀྱི་གྲུབ་ཆ་གཙོ་བོར་བརྩི་ཆོག་ཆོག་ཏུ་སྣང་
ཞིང་འཆོས་ སྐྱོབ་ ཀྱི་ ཡོན་ ཏན་ དང་ ལྡན་ པའི་ གཞུང་ ལུགས་ བརྩམས་ཆོས་
《དམངས་སྲོལ་རིག་པའི་སྤྱི་བཤད》ཅེས་པ་འདི་མཛད་ཅིང་གྲུབ་པ་ནི་ཤིན་ཏུ་
ནས་རྗེས་སུ་ཡི་རང་གི་གནས་སོ། །
དེ་ཡང་། དབྱིན་ཇིའི་བསམ་བློ་བ་ཕའེ་གུན་གྱིས“ ལོ་རྒྱུས་བཀླགས་པས་
མི་རྣམས་མཁས་པར་འགྱུར་ལ། མཚན་ཉིད་རིག་པས་ཟབ་མོ་ཅན་དུ་བྱེད”
ཅེས་པ་ལྟར། ཡུལ་སྲོལ་ཤེས་བྱས་མི་ རྣམས་ སྣ་འཛོམས་ཅན་དུ་བྱེད་ལ།
དམངས་སྲོལ་གཞུང་ལུགས་ཀྱིས་དེའི་ཤེས་བྱ་ཡང་དག་ཅན་དང༌། མི་རྣམས་ལ་
ཡ་རབས་བློ་སྦྱོང་གི་མདོ་དང་ཚད་སྟོན་པར་བྱེད་འདོད། དེ་བས། སྒང་རྒྱལ་
མཚན་ཚེ་རིང་ལགས་ཀྱིས་ཀྱང་། དམངས་སྲོལ་སྣང་ཚུལ་དང་དམངས་སྲོལ་
གཞུང་ལུགས་སྦྱོང་རྒྱུ་ནི་མི་རིགས་ཤིག་གི་ཚེ་སྲོག་དང་། སྒེར་གཤིས། ཁྱད་ཆོས་
སོགས་ལ་གནོད་འཚེ་དང་སླད་སྐྱོན་མི་ཚུགས་པའི་ཁྲབ་དང་ཆོག་གི་འདུ་ཤེས་



- .：
༄༅ །།དམངས་སྲོལ་རིག་པ་སྤྱི་བཤད།
དང༌། བསམ་བློ་དང་ཤེས་རིག་གི་ལང་ཚོ་གསོ་བའི་སྨན་དང་བཅུད་ཀྱི་འདུ་ཤེས་
བཟུང་སྟེ། དཀའ་བ་ཁྱད་དུ་བསད། བརྩོན་པ་ལྷུར་དུ་བཞེས་ཏེ་རང་གི་སྔར་
བྱས་འབྲས་བུ་ལ་རྨང་བཅོས། ཕྱི་ནང་མཁས་པའི་ལྟ་ཚུལ་གྱིས་ཟུར་བརྒྱན། ས་
གནས་མང་པོར་གོམ་འཇལ་གྱིས་བསགས་པའི་འཚོལ་སྡུད་འབྲས་བུའི་བཅུད་
བསྡུས་ཏེ། ཚིག་དོན་གོ་བདེ་ཞིང་གཞུང་ལུགས་ཀྱི་འཐུས་ཚང་བ་དང་། དཔེ་
དོན་ཁ་གསལ་ལ་བརྗོད་བྱའི་གནད་ཐོན་པ། སྒྲིག་གཞི་ཚགས་དམ་ཞིང་ངག་
སྦྱོར་ལྷུན་གྱིས་གྲུབ་པའི་དཔེ་དེབ་འདི་ལྟ་བུ་ཞིག་བརྩམས་པ་ལ། ང་རང་ཡང་
རིག་གཞུང་འདིའི་ཐད་ལ་སྦྱངས་ཁུལ་དང་དགའ་བོ་བྱེད་མཁན་ཞིག་ཡིན་པས།
ཡི་རང་དང་སྤོབས་པས་སྦྲུལ་ཏེ་མ་བཤད་རང་དབང་མེད་པ་ནི། ང་མིན་སུས་
ཀྱང་བརྗོད་སྲིད་པའི་གཏམ་སྟེ། ཁོང་ནི་ང་ཚོའི་གྲས་ཀྱི་རིག་པའི་དཔའ་བོ་ཞིག་
རེད་ཅེས་པའོ། ། འོ་ན། དེ་ལྟར་བརྗོད་པའི་རྒྱུ་མཚན་ནི། ཁོང་གི་བརྩམས་
ཆོས་ཀྱི་གཞུང་དང་ཟུར། རུས་དང་རྐང་ལ་འཐིམས་པའི་གཤམ་གསལ་གྱི་སྒམ་
དཀྱེལ་དང་། གསར་གཏོད། རྒྱང་ལྟ་ཡི་ཁྱད་ཆོས་དག་སྟེ། །
དང་པོ། གཞུང་ལུགས་ནི་རིག་གཞུང་ཚན་ཁག་ཅིག་གི་མཛོད་ཡིན་པས་
ཤོང་ཚད་ཆེ་དགོས་ལ། བསམ་བློ་སྣ་མང་འདུ་དགོས་པ་རེད། དེ་ལ་སྒམ་དཀྱེལ་
ཟེར་སྲོལ་གནའ་ནས་ཆགས་འདུག་པ་ལྟར་ཁོང་གི《དམངས་སྲོལ་རིག་པའི་སྤྱི་
བཤད》དུའང་གཞུང་ལུགས་ཀྱི་བསྡུར་བ་དང་། གོམས་སྲོལ་ གྱི་དཔེ་རིས་
སོགས་གྲི་ལ་རྣོ་དབལ་དང་མེ་ལ་ཚོ་སྲེག་གི་རང་བཞིན་དུ་གནས་པ་མ་ཟད།
སྙིགས་དོར་བཅུད་ལེན་དང་འཛིན་སྐྱོང་སྤེལ་གསུམ་གྱི་བླང་བྱའང་རྣལ་མ་
བཏོན་ཡོད་པས་ཕྱོགས་རེ་བ་དང་ཟུར་ཉམས་པ། རང་འཛིན་པ་དང་གཞན་
གཅོད་པའི་སྣ་གཅིག་ཅན་དང་ཁ་རུབ་ཅན་མ་ཡིན་པར་སྒམ་ལ་དཀྱེལ་པའི་
• 2.



སྔོན་འགྲོའི་གཏམ།
ཁྱད་ཆོས་ཡོངས་སུ་ཚང་བའོ། །
གཉིས་པ། གསར་གཏོད་ཀྱི་བསམ་བློ་ནི་བརྩམས་ཆོས་འདིའི་མགོ་རྔ་
བར་གསུམ་དུ་ཏིལ་ལ་ཏིལ་མར་གྱི་གཤིས་སུ་གྲུབ་པ་མ་ཟད། བྱེ་བྲག་ཏུའང་
གཞུང་ལུགས་ཀྱི་འཕེལ་རིམ་ལོ་རྒྱུས་དང་། ལྟ་བ་གཤིབ་བསྡུར། དེ་ནས་ཁ་
ཕྱོགས་གསལ་སྟོན་དང་མིང་བརྡ་གཅིག་གྱུར། ཆོ་ གའི་རིམ་པ་དང་དགོངས་
དོན་འགྲེལ་བརྗོད་ལ་སོགས་རེ་རེ་ནས་ད་ལ་ཚུན་གྱི་བར་དུ་གཞན་མེད་ཀྱི་ཁྱད་
ཆོས་རེད།
གསུམ་པ། རྒྱང་ལྟ་ནི་ཐག་རིང་ལ་ལྟ་བ་དང་མ་འོངས་པ་ལ་ལྟ་བར་ཟེར་
ཞིང་། བརྩམས་ཆོས་འདིའི་ནང་དུའང་མ་འོངས་པར་མི་རིགས་འདིའི་རིག་
གནས་དཔལ་འཛོམས་པ་དང་། གྱ་ནོམ་པ། ཕུན་སུམ་ཚོགས་པའི་ ཐད་ལ་
རྔམས་མཐུག་པའི་རྨང་འདིང་པ་ལ་རྒྱང་ལྟ་བྱས་ཡོད་པ་མ་ཟད། མ་འོངས་པའི་
མི་རབས་རྗེས་མ་རྣམས་ལ་དམངས་སྲོལ་རིག་པའི་དཔེ་རིས་དང་ཁ་ཕྱོགས་
ཤུགས་ཀྱིས་བསྟན་འདུག་པས་རྒྱང་ལྟའི་ཁྱད་ཆོས་ལྷག་ཏུ་ཐོན་ཡོད།
མདོར་ན། ཐོག་མར་རིགས་པས་གཏན་ལ་ཕབ། བར་དུ་གཞུང་དོན་
གདམས་ངག་ཏུ་ཤར། ཐ་མར་བརྩོན་པས་ཉམས་སུ་ལེན་པའི་གཞན་སྟོང་རང་
གྲུབ་ཀྱི་སྲོལ་བཟང་དེ་ནི་ཀུན་གྱིས་ཤེས་གསལ་ལྟར། དཔལ་ནཱ་ལེན་ཊའི་ཆོས་
རྒྱུན་དང་ཚད་གཞི་རེད་ལ། དེ་ཡང་། ཐོག་མར་ཕྱི་ནང་གཞུང་ལུགས་ཀྱི་རྨང་
བཏིངས། བར་དུ་ཡུལ་དངོས་རྩད་ཞིབ་ཀྱི་གནད་ཆོད། ཐ་མར་བསམ་གཞིག་
དང་དབྱེ་ཞིབ་ཀྱི་བདེན་པ་བདར་བའི་སྲོལ་བཟང་འདི་ནི་སྒང་རྒྱལ་མཚན་ཚེ་
རིང་ལགས་ཀྱི་བརྩམས་ཆོས་འདིའི་ཡོན་ཏན་དང་ང་ཚོར་སྦྱིན་པའི་ཚད་གཞིའི་
དཔེ་གཟུགས་རེད། །
， 3.



༄༅ །།དམངས་སྲོལ་རིག་པ་སྤྱི་བཤད།
དེ་བས། ངས་འདི་ནས་སྐད་ཆ་མང་པོས་འགོར་འགྱངས་མི་བྱེད་པར་
སྔོན་འགྲོ་འདི་ཙམ་པོས་ཁོང་གིས་གར་སྟེགས་ཀྱི་ཡོལ་རས་ཕྱེ་སྟེ་ ད་ནི་འཇོ་
སྒེག་གི་སྟངས་སྟབས་བསྒྱུར་བའི་གོ་སྐབས་དེ་རྩོམ་པ་པོ་ཁོང་རང་ལ་སྤྲོད་རྒྱུ་
ཡིན་པས། ཀློག་པ་པོ་རྣམས་ཀྱིས་ཉམས་རོལ་གནང་རོགས་གྱིས། །
ཞེས་རྩོམ་པ་པོས་སྐུལ་ངོར་གཅན་ཚ་བཀྲ་པོ་ནས་བྲིས།
，4 ，



དཀར་ཆག
•
• •
• • • • (1)
བྱ
> @
(11)
གླེང་གཞི། ...........
ལེའུ་དང་པོ། དམངས་སྲོལ་རིག་པ་དང་དམངས་སྲོལ་རིག་གནས་
ཀྱི་བརྡ་དོན་བཤད་པ། .........…..……..….........
གཅིག དམངས་ཀྱི་གོ་དོན་བཤད་པ། ..………...…. (5)
༡. མི་རིགས་ཀྱི་དོན་དང་མཚུངས་པར་བསྟན་པ། ... (5)
༢. གདོད་མའི་མི་ལ་གོ་བ། ..…..…….…..….….….……….
༣. འབངས་མིའམ་སོ་ནམ་པར་གོ་བ། ...…………………….
༤ མི་རང་ག་བ་ཞིག་ལ་གོ་བ། ....………………………………..
༥. དམངས་བྱིངས་ལ་གོ་བ། ..…………….….…..………...
གཉིས། སྲོལ་གྱི་གོ་དོན་བཤད་པ། ....…...…..……………. (13)
༡. སྲོལ་ནི་རིག་གནས་ཤིག་ལ་གོ་དགོས་པ། ..………… (14）
༢. སྲོལ་རྒྱུན་ལ་གོ་དགོས་པ། .……………..…….... (20)
གསུམ། དམངས་སྲོལ་རིག་གནས་ཀྱི་མཚན་མཚོན་
བཤད་པ། …..…..…………………………..…...…..…. (24）
༡. དམངས་སྲོལ་རིག་གནས་ནི་འཚོ་བའི་རིག་གནས་
མཚོན་ཚུལ་ཞིག་ཡིན།
....(25)
༢. དམངས་སྲོལ་རིག་གནས་ནི་ཐུན་མོང་གི་ཤེས་རྒྱུད་
ཅིག་ཡིན། ..….…...
• (26)
༣. དམངས་སྲོལ་རིག་གནས་ནི་ཐུན་མིན་གྱི་རིག་གནས་
， 1 •



༄༅ །།དམངས་སྲོལ་རིག་པ་སྤྱི་བཤད།
མཚོན་ཐབས་ཤིག་ཡིན། .….…………….…….…….….…. (28)
༤ དམངས་སྲོལ་རིག་གནས་ནི་གསོན་ཉམས་ལྡན་པ་
ཞིག་ཡིན། ......................….....… (30)
བཞི། དམངས་སྲོལ་རིག་པའི་བརྡ་དོན་བཤད་པ། . .(32)
ལེའུ་གཉིས་པ། དམངས་སྲོལ་རིག་གནས་ཀྱི་འབྱུང་ཁུངས་དང་
འབྱུང་རྐྱེན་བཤད་པ། ..……………..….....…..…. (37)
གཅིག དམངས་སྲོལ་གྱི་འབྱུང་ཁུངས་བཤད་པ། ...... (37)
གཉིས། དམངས་སྲོལ་འབྱུང་རྐྱེན་བཤད་པ། .……………………... (41）
༡. དཔལ་འབྱོར་ལ་བརྟེན་ནས་བྱུང་བ། ..………....... • (42)
༢. ཆབ་སྲིད་ལ་བརྟེན་ནས་བྱུང་བ། .………………………. (44)
༣. ཡུལ་ཁོངས་ལ་བརྟེན་ནས་བྱུང་བ། .……………….
• (46)
༤ ཆོས་ལུགས་ལ་བརྟེན་ནས་བྱུང་བ། ། .…….…………. • (47)
༥. སྐད་བརྡ་ལ་བརྟེན་ནས་བྱུང་བ། .……………………. (50)
ལེའུ་གསུམ་པ། དམངས་སྲོལ་རིག་གནས་ཀྱི་ཁྱད་ཆོས་བཤད་པ། ... (55)
གཅིག ཐུན་མོང་གི་ཁྱད་ཆོས་ལྡན་པ། ……………………… (55)
གཉིས། ཡུལ་ཁམས་ཀྱི་ཁྱད་ཆོས་ལྡན་པ། .…………………………... (59)
གསུམ། རྒྱུན་སྲུང་གི་ཁྱད་ཆོས་ལྡན་པ། ..……………………………. (61)
བཞི། རྒྱུད་འགྱུར་གྱི་རང་བཞིན་ལྡན་པ། ..………………………… (63)
ལྔ། ཚད་ལྡན་ཅན་གྱི་རང་གཤིས་ལྡན་པ། ..……..…………. (67)
ལེའུ་བཞི་བ། དམངས་སྲོལ་རིག་གནས་ཀྱི་རིགས་དགར་ཚུལ་
བཤད་པ། ......……....
• (75)
གཅིག ཕྱི་རྒྱལ་གྱི་དམངས་སྲོལ་མཁས་པའི་རིགས་དགར་
ཚུལ། ...
• （76)
，2 •



དཀར་ཆག
ཚུལ། .
གཉིས། རང་རྒྱལ་གྱི་དམངས་སྲོལ་མཁས་པའི་རིགས་དགར་
...….….…….…….. (83)
གསུམ། རྒྱལ་སྤྱིའི་རིག་སློབ་ཚོགས་པས་དམངས་སྲོལ་རིག་
གནས་ཀྱི་རིགས་དགར་ཚུལ། ..…………………………………（87)
༡. ཚོང་ལས་ཐོན་སྐྱེད་ཀྱི་དམངས་སྲོལ། ..……… （88)
༢. འགྲོ་འདུག་ཉལ་ཆགས་ཀྱི་དམངས་སྲོལ། ..…………… (89)
༣. སྡེ་གྲོང་དུད་ཁྱིམ་གྱི་དམངས་སྲོལ། .........…. (90)
༤ མི་ཚེའི་ཆོ་སྒྲུབ་ཀྱི་དམངས་སྲོལ། ..…………………………..
༥. སྐྱེས་ཁམས། ཚན་རྩལ་གྱི་དམངས་སྲོལ། ...……... (91)
༦. དད་མོས་ཀྱི་དམངས་སྲོལ། ….………….………………….……….(92)
༧. དུས་ཚིགས་དགའ་སྟོན་གྱི་དམངས་སྲོལ། ..……………. (92)
༨. སྐད་ཆ་རྩོམ་རིག་གི་དམངས་སྲོལ། ….…....….…….….. (93)
༩. དམངས་ཁྲོད་རོལ་རྩེད་ཀྱི་དམངས་སྲོལ། .…......
༡༠. དམངས་ཁྲོད་སྒྱུ་རྩལ་གྱི་དམངས་སྲོལ། ...…..
ལེའུ་ལྔ་བ། དམངས་སྲོལ་རིག་པ་དང་རིག་གཞུང་གཞན་བར་གྱི་
འབྲེལ་བ་བཤད་པ། ...…………………….. ….……………………..……. (97)
གཅིག དམངས་སྲོལ་རིག་པ་དང་མི་རྒྱུད་རིག་པའི་
འབྲེལ་བ།
...... (98)
གཉིས། དམངས་སྲོལ་རིག་པ་དང་སྤྱི་ཚོགས་རིག་པའི་
འབྲེལ་བ། .......…....……………..………………་ (100)
གསུམ། དམངས་སྲོལ་རིག་པ་དང་མི་རིགས་རིག་པའི་
འབྲེལ་བ། ………….
བཞི། དམངས་སྲོལ་རིག་པ་དང་ཆོས་ལུགས་རིག་པའི་
(93)
• (102)
， 3.



༄༅ །།དམངས་སྲོལ་རིག་པ་སྤྱི་བཤད།
འབྲེལ་བ། .........
•.…….…….…. (104)
ལྔ། དམངས་སྲོལ་རིག་པ་དང་སྐད་བརྡ་རིག་པའི་
འབྲེལ་བ། ....... ..….….…...... (107)
དྲུག དམངས་སྲོལ་རིག་པ་དང་དམངས་ཁྲོད་རྩོམ་རིག་བར་
གྱི་འབྲེལ་བ། ..…..….….…..….….…..…......... (109)
བདུན། དམངས་སྲོལ་རིག་པ་དང་དངོས་པོ་མ་ཡིན་པའི་རིག་
གནས་བར་གྱི་འབྲེལ་བ། .….….…….…………..…….. (111)
ལེའུ་དྲུག་པ། དམངས་སྲོལ་རིག་པའི་ཞིབ་འཇུག་དམིགས་སྒོ་
དང་ཐབས་ལམ་བཤད་པ། .......…..……….…………… (121)
གཅིག དམངས་སྲོལ་རིག་པའི་ཞིབ་འཇུག་དམིགས་སྒོ་
བཤད་པ། .…………....
(121)
གཉིས། དམངས་སྲོལ་རིག་པའི་ཞིབ་འཇུག་ཐབས་ལམ་
བཤད་པ། ....…...........… ……. (130)
༡. དམངས་སྲོལ་རྩད་ཞིབ་བྱེད་པ། ..……………. (131)
༢. ཞིབ་དཔྱོད་བྱེད་པའི་དམིགས་ཡུལ། …………………. (135)
༣. ཞིབ་དཔྱོད་ཀྱི་ཐབས་ལམ། …........….…….…... 138)
༤. རྩད་ཞིབ་བྱེད་པར་འཛོམས་དགོས་པའི་བྱང་ཚད།
... (143)
ལེའུ་བདུན་པ། དམངས་སྲོལ་རིག་གནས་ཀྱི་བྱེད་ནུས་དང་
དགེ་མཚན་བཤད་པ། .....…….……………….……. (149)
གཅིག དམངས་སྲོལ་རིག་གནས་ཀྱི་བྱེད་ནུས་
བཤད་པ། ..…………….…………….…….………………………… (149)
༡. ཤེས་རིག་སློབ་གསོའི་བྱེད་ནུས་ལྡན་པ། ..…………… (151)



དཀར་ཆག་
༢. ཀུན་སྤྱོད་ཚད་ལྡན་གཏོང་བའི་བྱེད་ནུས་ལྡན་པ།
......….…….…… (153)
༣. རིག་རྩེད་ཀྱི་དཔལ་སྦྱིན་པའི་བྱེད་ནུས་ལྡན་པ།
•... (156)
གཉིས། དམངས་སྲོལ་རིག་གནས་ཀྱི་དགེ་མཚན་
བཤད་པ། .....……… .......……….………... (159)
༡. སྲོལ་ངན་ཐེར་འདོན་བྱེད་པ། ..………..………… (160)
༢. སྲོལ་བཟང་དར་སྤེལ་གཏོང་བ། ..……………………….(164）
ལེའུ་བརྒྱད་པ། རྒྱལ་ཁབ་གཞན་དུ་དམངས་སྲོལ་རིག་པའི་ལྟ་
དགོངས་བྱུང་འཕེལ་གྱི་ཚུལ་སྤྱི་ཙམ་བརྗོད་པ། (171)
གཅིག འཇར་མན་རྒྱལ་ཁབ། .....…….………….......………. (171)
གཉིས། དབྱིན་ཇི་རྒྱལ་ཁབ། ..…….......…………………. (175)
གསུམ། ཧྥ་རན་སེ་རྒྱལ་ཁབ། .....……….....….……… (178)
བཞི། ཧྥིན་ལན་རྒྱལ་ཁབ། ….…..……..….
(181)
ལྔ། ཨ་མེ་རི་ཁའི་རྒྱལ་ཁབ། ། •....…་ ་ ་ ་
དྲུག ཨུ་རུ་སུའི་རྒྱལ་ཁབ། ....….......…....…….…... (191)
བདུན། འཇར་པན་རྒྱལ་ཁབ། ..……....……. (194)
ལེའུ་དགུ་བ། བོད་མིའི་འགྲོ་འདུག་སྤྱོད་པའི་དམངས་སྲོལ་
སྤྱི་བཤད། ...….......
•........ ( 205)
གཅིག བསམ་བློ་ཀུན་སྤྱོད་ཀྱི་སྐོར། ..………………………………. (205)
གཉིས། སྡོད་གནས་ཀྱི་སྐོར།
（212)
གསུམ། གྱོན་ཆས་ཀྱི་སྐོར། ......……..……………..… （216)
བཞི། བཟའ་བཅའི་སྐོར། ......
（222)
...... ...，
（ 185)
• 5 •



༄༅ །།དམངས་སྲོལ་རིག་པ་སྤྱི་བཤད།
དཔྱད་གཞིའི་ཡིག་ཆ། ..…….……….. ...….……………..… (227)
ཞར་བྱུང་། རྒྱ་བོད་ཡིག་རིགས་གཉིས་ཐད་ཀྱི་དམངས་སྲོལ་རིག་གཞུང་
སྐོར་གྱི་རྩོམ་དེབ། ...…...…….………………..….….… (229)
མཇུག་བྱང༌། ...………
• (232)
•
6 •



གླེང་གཞི།
ཡུལ་སྲོལ་གོམས་གཤིས་ནི་མི་རིགས་དང་རྒྱལ་ཁབ་སོ་སོའི་དམངས་ཁྲོད་
དུ་རང་ཤུགས་སུ་དར་ཞིང་ཕྱིར་དམངས་ཁྲོད་དུ་རང་ཤུགས་སུ་ཕན་ནུས་ཐེབས་
པའི་དམངས་ཁྲོད་ཀྱི་རིག་གནས་སྣང་ཚུལ་ཞིག་དང་། དེ་ནི་དམངས་བྱིངས་
ཀྱིས་ཐུན་མོང་དུ་ཉམས་ལེན་དང་རྒྱུན་སྤེལ་བྱ་བཞིན་ཡོད་སྟབས། མི་རིགས་
ཤིག་གི་རིག་གནས་ནང་ནས་ཤིན་ཏུ་གལ་འགངས་ཆེ་བའི་གོ་གནས་ཤིག་ཟིན་
ཡོད་པ་རེད། དེའི་རྐྱེན་གྱིས་རྒྱལ་ཁབ་དང་མི་རིགས་སོ་སོས་སྔ་ས་ནས་དམངས་
སྲོལ་དང་འབྲེལ་བའི་རིག་གནས་ལ་མཐོང་ཆེན་གནང་མྱོང་བ་དང་། སྒོས་སུ་ལོ་
ངོ་བརྒྱ་དང་ལྔ་བཅུ་ལྷག་འདས་པའི་སྔ་རོལ་ནས་བཟུང་ནུབ་ཕྱོགས་རྒྱལ་ཁབ་ཀྱི་
མཁས་པ་ཁ་ཤས་ཀྱིས་དམངས་ཁྲོད་ཡུལ་སྲོལ་འདི་ལ་རིན་ཐང་ཡོད་པ་དེ་ཇི་
བཞིན་དུ་རྟོགས་པ་དང་དེར་དཔྱད་འདོད་ཀྱི་བློ་སྐྱེས་པར་མ་ཟད། དམངས་
སྲོལ་རིག་པ་ཞེས་ཡུལ་སྲོལ་འདི་ལ་དཔྱད་བྱེད་ཀྱི་རིག་ཚན་འདིའང་གསར་
གཏོད་མཛད།
དེའང་རིག་ཚན་འདི་ཐོག་མར་དར་འགོ་ཚུགས་པ་ནས་བཟུང་ཕྱོགས་
ཕྱོགས་ཀྱི་མཁས་པ་མང་པོས་དོ་སྣང་དང་མཐོང་ཆེན་དུ་བཞག་ལ། ལྷག་པར་དུ་
འཛམ་གླིང་གི་རིག་པའི་དཔྱད་གླེང་གི་གར་སྟེགས་སྟེང་ན་སྙན་གྲགས་ཆེ་བའི་
མཁས་དབང་ཁ་ཤས་ཀྱིས་ཐུགས་འཇགས་ནན་མོ་མཛད་ཕྱིར། རྒྱལ་ཁབ་མི་
འདྲ་བའི་ཁམས་དང་མི་རིགས་མི་གཅིག་པའི་ཡུལ་དུ་རིག་ཚན་འདིའི་རྗེས་སྐྱོང་



༄༅ །།དམངས་སྲོལ་རིག་པ་སྤྱི་བཤད།
བ་དང་རྒྱུན་འཛིན་པ། དེ་མིན་ལྟ་དགོངས་གསར་བ་འདྲ་མིན་སྲོལ་གཏོད་
མཁན་མང་པོ་ཞིག་ཀྱང་བྱུང་དང་འབྱུང་བཞིན་ཡོད་ལ། ཕལ་ཆེར་དམངས་
སྲོལ་ལ་ཞིབ་འཇུག་བྱེད་པའི་ཡོ་རླབས་ནི་ཟླུམ་པའི་ས་གོ་ལའི་ཡུལ་གྲུ་ཀུན་ལ་
ཁྱབ་སྤེལ་བྱེད་བཞིན་ཡོད་ཅེས་ནའང་འུད་བརྗོད་ཀྱི་གཏམ་དུ་མི་འགྲོ། དེ་ལྟ་
བུའི་རིག་གཞུང་གི་ཡོ་རླབས་ཕྱོགས་ཕྱོགས་སུ་འཕྱོ་བའི་ཤུགས་རྐྱེན་འོག་ཏུ། ཉེ་
བའི་ལོ་འགའི་ནང་དུ་རང་རེའི་ བོད་སྐད་ཡིག་གི་ཐོག་ནས་ཀྱང་བོད་མིའི་
དམངས་སྲོལ་རིག་གནས་ལ་དཔྱད་པ་གཏོང་པའི་རྣམ་དཔྱོད་ཡངས་པ་ཅན་ཇེ་
མང་ནས་ཇེ་མང་དུ་འགྲོ་བཞིན་ཡོད་པའི་ཚུལ་མཐོང་ན་ནི་སྤྲོ་བ་སྐྱེས་འོས་པ་
དང་རྗེས་སུ་ཡི་རང་བྱ་དགོས་པའི་གནས་ཤིག་ཡིན་པར་སེམས།།
དེའང་དམངས་སྲོལ་རིག་པ་འདི་ནི་གསར་སྐྱེས་ཀྱི་རིག་ཚན་ཞིག་ཡིན་
པ་དང་། ཡང་ན་ད་སྔ་ད་དུང་རིག་ཚན་གྱི་རྨང་གཞི་རྟེན་ཆགས་པ་དང་ཡན་
ལག་འཐུས་ཚང་བ་ཞིག་མ་ཡིན་ཡང་རང་གི་ཁྱད་འཕགས་མངོན་པར་དོད་པ་
དང་རང་རྐྱ་འཕེར་བའི་རིག་ཚན་ཞིག་ཡིན་སྟབས། རིག་ཚན་གཞན་དང་
བསྡུར་ན་འདི་ལ་རང་གི་ཁྱད་ཆོས་ལྡན་པའི་གཞུང་ལུགས་དང་དཔྱད་ཐབས།
ཞིབ་འཇུག་གི་ཁ་ཕྱོགས་ལ་སོགས་ཐུན་མོང་དང་ཐུན་མོང་མ་ཡིན་པ་ཞིག་ཡོད་
པས། དམངས་སྲོལ་རིག་གནས་ལ་གཏིང་ཟབ་མོ་དང་འཐུས་ཚང་བ་ཞིག་ཞིབ་
འཇུག་བྱེད་པར་འདོད་ན་རིག་ཚན་འདིའི་གཞུང་ལུགས་ཀྱི་སྐོར་ལ་རྒྱུས་ཡོད་
དང་ཞིབ་འཇུག་བྱ་དགོས་པ་རྨང་གཞིའི་རྒྱུ་ཆ་ཡིན་སྲིད་ལ། དཔྱད་པར་བྱ་བའི་
གནས་གང་དང་གང་ལྟ་བུ་ཞིག་ཡིན་ནའང་གཞུང་ལུགས་ཀྱི་རྒྱབ་རྟེན་དང་
མཛུབ་སྟོན་མེད་ན་ནི་ཁ་ཕྱོགས་དབེན་པ་དང་དམིགས་ཡུལ་མེད་པ། དཔྱད་
འབྲས་དེ་ལའང་རིག་པའི་རྐང་མི་ཚུགས་པ། ཐ་ན་མཚམས་མཚམས་སུ་དཔྱད་
• 2，



གླེང་གཞི།
བྱ་དང་དཔྱད་ཡུལ་གང་ཡིན་ཡང་མི་ཤེས་པའི་གནས་ཚུལ་འབྱུང་སྲིད། དེའི་
ཕྱིར་རང་རེའི་བོད་སྐད་ཡིག་གི་ཐོག་ནས་ཀྱང་དམངས་སྲོལ་ལ་ཞིབ་འཇུག་ཡག་
ཤོས་ཤིག་བྱ་འདོད་ན་ཐོག་མར་ཚུལ་གསུམ་དག་པའི་གཞུང་ལུགས་ཀྱི་རྨང་གཞི་
ཞིག་མེད་དུ་མི་རུང་བ་ཞིག་ཡིན། དེའང་ད་སྔའི་ཡན་ལ་མཚོ་སྔོན་དགེ་ཐོན་སློབ་
ཆེན་གྱི་དགེ་རྒན་ཆེན་མོ་གཅན་ཚ་བཀྲ་པོ་དང་བོད་ལྗོངས་སྤྱི་ཚོགས་ཚན་རིག་
ཁོང་གི་ཞིབ་འཇུག་པ་ཆེན་མོ་རྒྱང་འཁོར་ཚེ་ཕུན་ལགས་ལ་སོགས་མཁས་པ་རེ་
གཉིས་མ་གཏོགས་བོད་ཡིག་ཐོག་ནས་དམངས་སྲོལ་རིག་པའི་གཞུང་ལུགས་
ཐད་ལ་དཔྱད་པ་གཏོང་མཁན་དང་ཕྱག་རྩོམ་སྤེལ་མཁན་མི་གདའ། །
དེའང་བདག་གིས་ཆིག་སྟོང་དགུ་བརྒྱ་གོ་གསུམ་ལོར་《ཀྲུང་གོའི་བོད་ཀྱི་
ཤེས་རིག་》གི་དུས་དེབ་དང་བོའི་ཐོག་ཏུ་《དམངས་སྲོལ་རིག་པ་དང་བོད་ཀྱི་
དམངས་སྲོལ་ཐོག་མར་གླེང་བ་》ཞེས་རྩོམ་ཐུང་ཞིག་འཁོད་པ་དང་། ཉིས་སྟོང་
གཉིས་པའི་ལོར་《དམངས་སྲོལ་རིག་པ་དང་གེ་སར་དམངས་སྲོལ་རིག་གནས་
སྤྱི་བཤད་》ཅེས་པའི་དཔེ་དེབ་དེའི་ནང་དུ་དམངས་སྲོལ་རིག་པའི་གཞུང་
ལུགས་སྐོར་གྱི་ཤེས་བྱ་ཉུང་ཙམ་སྤེལ་རྗེས། དམངས་སྲོལ་རིག་གནས་ལ་སྤྲོ་
སེམས་ཆེ་བའི་དགེ་གྲོགས་མང་པོ་ཞིག་གིས་ཁ་པར་དང་། ཡང་ན་རྣ་ལམ་དུ་
དམངས་སྲོལ་རིག་པའི་གཞུང་ལུགས་སྐོར་གྱི་དཔེ་ཆ་ཞིག་བྲིས་ན་བཟང་ཚུལ་
དང་ལེགས་ཚུལ་གྱི་སྐུལ་གཏམ་ཡང་ཡང་གནང་བ་དང་། རང་ལ་ཡང་དེ་འདྲ་
ཞིག་བྲིས་ན་ལེགས་པར་འདོད་པའི་བསམ་ཚུལ་ཞིག་ཡོད་མོད། ལོ་འདི་འགའི་
ནང་དུ་ལས་གཞི་གཞན་དང་གཞན་གྱི་དབང་ གིས་དོན་ཐོག་ལ་འཁེལ་མ་
བཏུབ། སྟབས་ལེགས་ཤིག་ལ་ལོ་བཅུ་ཙམ་གྱི་རིང་དུ་རང་རེའི་སློབ་གླིང་གི་རབ་
འབྱམས་པའི་སློབ་མ་རྣམས་ལ་《དམངས་སྲོལ་རིག་པའི་སྤྱི་དོན་》ཞེས་པའི་
• 3.



༄༅ །དམངས་སྲོལ་རིག་པ་སྤྱི་བཤད།
བསླབ་འཁྲིད་བགྱིས་པ་དང་། བསླབ་འཁྲིད་ཀྱི་སྐབས་སུ་བོད་ཡིག་གི་ངོས་ནས་
ཀྱང་གཞུང་ལུགས་ཀྱི་ལག་དེབ་ཅིག་ངེས་པར་དགོས་པའི་མྱོང་ཚོར་དྲག་ཏུ་བྱུང་
བ་དང་། རང་རེའི་བོད་སྐད་ཡིག་གི་རིག་གནས་ནང་དུའང་རིག་ཚན་འདིའི་
སྐལ་མི་ཤོར་བ་དང་ས་མི་སྟོང་བའི་ཕྱིར་དུ། ལོ་དུ་མའི་རིང་དུ་ཐོས་སྦྱང་དང་
བསམ་བློ་གཏོང་ཁུལ་བགྱིས་པའི་རྨང་གཞི་ཐོག་ནས་དེབ་ཆུང་འདི་བྲིས་པ་
ཡིན། དཔེ་དེབ་འདི་ནི་སྔོན་འགྲོའི་གཏམ་དང་མཇུག་བྱང་ལས་གཞན་ལེའུ་
དགུར་དབྱེ་ནས་བྲིས་ཡོད་པ་ཡིན་ལ། ལེའུ་དང་པོ་ནི་དམངས་སྲོལ་རིག་པ་དང་
དམངས་སྲོལ་རིག་གནས་ཀྱི་བརྡ་དོན་གྱི་སྐོར། ལེའུ་གཉིས་པ་ནི་དམངས་སྲོལ་
རིག་གནས་ཀྱི་འབྱུང་ ཁུངས་དང་འབྱུང་ རྐྱེན་གྱི་སྐོར། ལེའུ་ གསུམ་ པ་ནི་
དམངས་སྲོལ་རིག་གནས་ཀྱི་ཁྱད་ཆོས་ཀྱི་སྐོར། ལེའུ་བཞི་བ་ནི་དམངས་སྲོལ་
རིག་གནས་ཀྱི་རིགས་དགར་ཚུལ་གྱི་སྐོར། ལེའུ་ལྔ་བ་ནི་དམངས་སྲོལ་རིག་པ་
དང་རིག་གཞུང་གཞན་བར་གྱི་འབྲེལ་བའི་སྐོར། ལེའུ་དྲུག་པ་ནི་དམངས་སྲོལ་
རིག་པའི་ཞིབ་འཇུག་དམིགས་སྒོ་དང་ཐབས་ལམ་གྱི་སྐོར། ལེའུ་བདུན་པ་ནི་
དམངས་སྲོལ་རིག་གནས་ཀྱི་བྱེད་ནུས་དང་དགེ་མཚན་གྱི་སྐོར། ལེའུ་བརྒྱད་པ་
ནི་རྒྱལ་ཁབ་གཞན་དུ་དམངས་སྲོལ་རིག་པའི་ལྟ་ཚུལ་བྱུང་འཕེལ་གྱི་སྐོར། ལེའུ་
དགུ་བ་ནི་བོད་མིའི་འགྲོ་འདུག་སྤྱོད་པའི་དམངས་སྲོལ་སྤྱིར་བཤད་བཅས་
དམངས་སྲོལ་རིག་པ་ནི་རིག་ཚན་གསར་བ་ཞིག་ཡིན་པའི་དབང་གིས་
གཞུང་ལུགས་ཀྱི་སྐོར་ལ་ད་སྔ་ལྟ་དགོངས་གཅིག་མཐུན་པ་ཞིག་མིན་པ་དང་
གནད་དོན་ལ་ལ་གཏན་དབབ་ཀྱི་ལྟ་ཚུལ་མེད་པ། ལྷག་ཏུ་བོད་ཡིག་ཐོག་ནས་
ཟུར་ལྟ་བྱེད་ས་ཤོག་ལེབ་གང་ཡང་མེད་སྟབས། དེབ་ཆུང་འདི་རྒྱ་ཡིག་དང་སྐད་
•
4，



གླེང་གཞི།
རིགས་གཞན་ནས་རྒྱ་ཡིག་ལ་འགྱུར་བའི་ཡིག་ཆ་མ་ཕྱི་བགྱིས་ཏེ་རང་གི་བློས་
དཔྱོད་ཚུལ་དང་རིག་པའི་རྟོགས་ཚུལ་ལྟར་བྲིས་པ་དང་། ཅི་ནུས་གང་ཐུབ་ཀྱིས་
དམངས་སྲོལ་རིག་པར་ཆེད་མཁས་རྣམས་ནས་ཁར་རྩང་དེ་རིང་གསར་དུ་
བསྟན་ཡོད་པའི་ལྟ་ལུགས་གཙོ་བོ་བྱས་ཡོད། འོན་ཏེ། གོང་དུ་ཞུས་པ་ལྟར།
རིག་ཚན་འདི་ནི་གསར་དུ་དར་བཞིན་པའི་སྒང་ཡིན་ཕྱིན་དེ་རིང་བཤད་པའི་
ལྟ་ཚུལ་དེ་སང་ཉིན་ཁས་ལེན་མིན་མི་ཤེས་མོད། ཡིན་ན་ཡང་། ལྟ་ཚུལ་རེ་
གཉིས་དང་བཞེད་ཚུལ་རེ་འགའ་ལ་འཕོ་འགྱུར་ཡོད་སྲིད་པར་མ་ཟད། རིག་
གཞུང་འདིའི་སྤྱིའི་ཁ་ཕྱོགས་དང་ཆེས་རྩེ་བ་ནི་འདི་རུ་སྤེལ་བ་ནང་བཞིན་ཡིན་
ཞེས་སྨྲ་བའི་སྤོབས་པ་ཡོད་དོ། །
མདོར་ན། དེབ་ཆུང་འདིས་ནི་དམངས་སྲོལ་རིག་གནས་ནི་མི་རིགས་
ཤིག་གི་རིག་གནས་ལས་ཤིན་ཏུ་གལ་ཆེ་བའི་རིག་གནས་སྣང་ཚུལ་ཞིག་ཡིན་
པར་འདོད་པ་དང་། རང་རེའི་བོད་ཡིག་ཐོག་ནས་དམངས་སྲོལ་རིག་པའི་རིག་
ཚན་འདིའི་གཞུང་ལུགས་ཤིག་མེད་དུ་མི་རུང་བ། དམངས་སྲོལ་རིག་གནས་ལ་
དོན་གཉེར་བྱེད་འདོད་ཀྱི་གསར་སྐྱེས་ཅན་རྣམས་ལ་འདི་འདྲའི་ལག་དེབ་ཅིག་
ངེས་པར་མཁོ་བ་བཅས་ཀྱི་བསམ་བློ་དང་ཀུན་སློང་གི་སྒོ་ནས་བྲིས་པ་ཡིན་མོད།
ཡང་གྱི་ན་བ་བདག་ལ་སྐྱེས་སྟོབས་ཀྱི་ཤེས་རབ་དང་སྦྱངས་སྟོབས་ཡོན་ཏན་
ཞན་པས་སྐྱོན་དང་ནོར་འཁྲུལ་མི་ཉུང་བ་ཞིག་འབྱུང་སྲིད་པས། རིག་ཚན་འདི་
སྤེལ་རྒྱུའི་ལས་རྒྱུན་མི་གཏོང་བ་དང་ལེགས་གྲུབ་ཡོང་ཕྱིར། མཁྱེན་རྒྱ་ཡངས་
པའི་ཤེས་ལྡན་ཅན་རྣམས་ཀྱིས་ཡོ་སྲང་གི་མཛུབ་སྟོན་གནང་བར་ཞུའོ། །
• 5 •



༄༅ །།དམངས་སྲོལ་རིག་པ་སྤྱི་བཤད།
སྨྲས་པ།
རྒྱལ་ཁམས་གཞན་ན་དར་སོ་ཆེ་བ་ཡི། །
མཚན་གྲགས་རིག་གཞུང་འདི་ལ་བལྟ་དུས་སུ། །
ཚེ་སྟོད་བོད་ཡིག་སྟེང་དུ་འགོད་བསམ་མོད། །
རིང་པོར་ཞིག་ལ་མ་འགྲུབ་ཨེ་མ་ཧོ། །
ཞེས་རྩོམ་པ་པོས་༢༠༡༢ལོའི་ཟླ་༡༡ཚེས་༡༡ཉིན་ལན་གྲུའི་ནུབ་བྱང་
མི་རིགས་སློབ་ཆེན་གྱི་རང་ཤག་ཏུ་སྦྱར་བ་དགེ་གྱུར་ཅིག །
•6 *



APPY994 PAAPSEPLEASE ESSE
S
** 1929. 24
90
'
ச்சீசிச
%£$58cE5F
RAF
F
நாலு
£
PREFFFERE
གྲོ་སོ་ཕྱེ་མར།།
st££FFERESHEE*
"
REER EshAHEE55FFERREFFEEEEEEEEEEEEEE



ལེའུ་དང་པོ།
དམངས་སྲོལ་རིག་པ་དང་དམངས་སྲོལ་
རིག་གནས་ཀྱི་བརྡ་དོན་བཤད་པ།
དམངས་སྲོལ་རིག་པ་ནི་གསར་དུ་དར་བཞིན་པའི་རིག་ཚན་ཞིག་ཡིན་
ཞིང་། སྤྱི་ལོ1847ལོར་དབྱིན་ཇིའི་གནའ་རྫས་བརྟག་ཞིབ་མཁས་པ་ཐང་མོ་
སིས་( Willian Thoms, 1803 - 1885) ཐོག་མར་དམངས་སྲོལ་
རིག་པ་( foikiore)ཞེས་པའི་ཆེད་བཀོད་བརྡ་ཆད་འདི་བཀོལ་པ་ནས་དེང་
བར་དུ་ལོ་ངོ་བརྒྱ་དང་ལྔ་བཅུ་ལྷག་གི་དུས་ཚོད་ཙམ་ལས་འགོར་མེད་མོད། དེའི་
རྗེས་ཀྱི་ལོ་ཟླ་འདི་ཙམ་གྱི་ནང་དུ་དམངས་སྲོལ་ཞིབ་དཔྱོད་པ་གང་མང་ཞིག་
གིས་བརྡ་ཆད་འདིའི་སྒྲ་དོན་ལ་འགྲེལ་བཤད་འདྲ་མིན་སྣ་ཚོགས་ཤིག་འཁོད་
ཡོད། དེའང་རྒྱུ་མཚན་ཅིའི་ ཕྱིར་དུ། མཁས་པ་དེ་འདྲ་མང་པོ་ཞིག་གིས་
དམངས་སྲོལ་རིག་གནས་ལ་དོ་སྣང་དང་། བརྡ་ཆད་འདི་ལ་འགྲེལ་ཚུལ་འདྲ་
མིན་བྱུང་བ་རེད་ཅེ་ན། སྤྱིར་ན་དམངས་སྲོལ་ནི་འགྲོ་བ་མིའི་རིག་གནས་ཀྱི་
གྲུབ་ཆའི་ནང་དུ་རང་རྐྱ་འཕེར་བའི་རིག་གནས་གལ་ཆེ་བ་ཞིག་ཡིན་པའི་ཁར།
དམངས་སྲོལ་རིག་པ་འདི་ནི་གསར་དུ་དར་བཞིན་པའི་རིག་ཚན་ཞིག་ཡིན་ཕྱིན་
，3 •



༄༅ །།དམངས་སྲོལ་རིག་པ་སྤྱི་བཤད།
དེར་ཇེ་ལེགས་དང་གྱ་ནོམ་པར་བྱ་རྒྱུའི་དོན་སྙིང་ཡོད་པ་དང་། དེ་མིན་མི་
རིགས་དང་རྒྱལ་ཁབ་སུ་དང་སུ་ལ་མཚོན་ནའང་མི་རིགས་དང་རྒྱལ་ཁབ་རང་
རང་གི་ཁྱད་ཆོས་མངོན་པར་དོད་ཅིང་ལོ་རྒྱུས་ཀྱི་དུས་ཡུན་ཤིན་ཏུ་རིང་བའི་
དམངས་སྲོལ་རིག་གནས་རེ་ཡོད་པས་དེར་གོ་བ་ལེན་སྟངས་དང་བསམ་བློ་
གཏོང་ཚུལ་སོ་སོ་ཡོད་པ་དག་གི་རྐྱེན་ཡིན་ཞེས་ལན་བཏབ་ན་མི་ཆོག་པ་མེད་
པར་སེམས། དེའང་ང་ཚོས་དམངས་སྲོལ་ཞེས་བྱ་བའི་མིང་འདིའི་གྲུབ་ཚུལ་
ཐད་ནས་བལྟས་ནའང་། འདི་ནི་དམངས་དང་སྲོལ་ཏེ་ཐ་སྙད་གཉིས་ལས་གྲུབ་
པའི་རྗེས་གྲུབ་ཀྱི་མིང་ཞིག་ཏུ་འདོད་ཀྱང་། མིང་འདི་ཐོག་མར་བརྡ་ཆད་ཅིག་ཏུ་
བཞག་ནས་ཚིག་འགྲེལ་བྱ་དུས་ཀྱང་། དམངས་ནི་དམངས་ཚོགས་དང་། སྲོལ་
ནི་ཤེས་རིག་སྟེ། ཐ་སྙད་དེ་གཉིས་མཉམ་དུ་སྦྱར་བ་ན་དམངས་ཚོགས་ཀྱི་ཤེས་
རིག་ཅེས་པར་དོན་བསྟན་ཡོད། དེས་ང་ཚོས་ཐོག་མར་རིག་ཚན་གྱི་བརྡ་ཆད་ཀྱི་
ལམ་ནས་དམངས་དང་སྲོལ་བྱ་བའི་མིང་བརྡ་འདི་ལ་གོ་བ་ལེགས་པོ་ཞིག་ལེན་
ཐུབ་རྒྱུ་ནི་དམངས་སྲོལ་རིག་ཚན་འདི་བདེ་བླག་ངང་རྟོགས་པའི་རྨང་གཞི་ཡིན་
སྟབས། འདི་ནས་དམངས་དང་སྲོལ་བྱ་བའི་བརྡ་ཆད་འདི་ལ་རྒྱལ་ཁབ་ཕྱི་ནང་
གི་མཁས་པ་ཚོས་མིང་བརྡ་སོ་སོར་བཞག་ནས་ཅི་ལྟར་གོ་བ་ལེན་པ་དང་། ལྷན་
དུ་སྦྱར་ནས་ཅི་ལྟར་འགྲེལ་བཤད་དང་མཚན་མཚོན་འཇོག་གིན་ཡོད་ཚུལ་
བཤད་པར་བྱའོ། །
•
4 •



ལེའུ་དང་པོ། དམངས་སྲོལ་རིག་པ་དང་དམངས་སྲོལ་རིག་གནས་ཀྱི་བརྡ་དོན་བཤད་པ།
གཅིག དམངས་ཀྱི་གོ་དོན་བཤད་པ།
དབྱིན་ཇིའི་མཁས་པ་ཐང་མོ་སིས་ཐོག་མར་དམངས་ནི་དམངས་ཚོགས་
ཞེས་པའི་དོན་མཚོན་པ་ཡིན་ཞེས་པར་འགྲེལ་བ་ནས་ད་བར་དུ་དམངས་སམ་
དམངས་ཚོགས་ཞེས་བྱ་བའི་ཐ་སྙད་ལ་འགྲེལ་རྒྱག་ཚུལ་འདྲ་མིན་མང་པོ་ཞིག་
བྱུང་ཡོད་ཅིང་། དེ་དག་སྤྱི་བསྡོམས་བྱས་ན་ཕྱོགས་ལྔ་ཙམ་ལ་བསྡུས་ནས་བཤད་
ན་ཆོག་སྟེ།
༡. མི་རིགས་ཀྱི་དོན་དང་མཚུངས་པར་བསྟན་པ།
དམངས་སྲོལ་རིག་པའི་གཞུང་ལུགས་ཀྱི་སྲོལ་འབྱེད་པར་གྲགས་པའི་
འཇར་མན་མཁས་པ་ཀུ་ལན་གཅེན་གཅུང་སྟེ། ཡ་ཁུ་པུ་ཀུ་ལན་( Jacob
Grimm, 1785 ལ 1863)དང་ བེ་ ལེ་ ཀུ་ ལན་ ( wilhelm -
Grimm,1786 ~ 1859) གཉིས་ཀྱིས། དམངས་ནི་མི་རིགས་ཞེས་པའི་
དོན་དང་མཚུངས་པར་གསུངས། ཁོང་རྣམ་པ་གཉིས་ཀྱིས་དེ་ལྟར་གོ་བ་ལེན་
དོན་དང་འགྲེལ་བ་བཤད་རྐྱེན་ནི། སྐབས་དེའི་འཇར་མན་རྒྱལ་ཁབ་ཀྱི་རིག་
གནས་ལོ་རྒྱུས་དང་སྤྱི་ཚོགས་གནས་བབ་ལ་འབྲེལ་བ་ངེས་ཅན་ཞིག་ཡོད་པ་ལ།
དེ་དུས་སུ་ཕྱི་ཕྱོགས་ནས་ཁྱབ་འོང་བའི་རིག་གནས་སྣ་ཚོགས་ཀྱིས་འཇར་མན་
མི་རིགས་རང་གི་སྲོལ་རྒྱུན་རིག་གནས་ལ་ ཤན་ཤུགས་ཆེན་པོ་ཐེབས་ནས་
འཇར་མན་མི་རིགས་རང་གི་ཁྱད་ཆོས་དང་ལྡན་པའི་སྲོལ་རྒྱུན་རིག་གནས་དེ་
ཉམས་རྒུད་དུ་འགྲོ་བཞིན་པའི་དུས་ཡིན། དེས་མི་རིགས་ཀྱི་སྙིང་སྟོབས་དང་
•5.



༄༅།།དམངས་སྲོལ་རིག་པ་སྤྱི་བཤད།
རྒྱལ་ཁབ་ཀྱི་མདུན་ལམ་ལ་སེམས་ཁུར་བྱེད་མཁན་གྱི་ཤེས་ལྡན་མི་སྣ་མང་པོས་
རང་མི་རིགས་ཀྱི་སྙིང་སྟོབས་སླར་སྒྲེང་རྒྱུ་དང་མི་རིགས་ཀྱི་རིག་གནས་སླར་
གསོ་བྱེད་ཆེད་སྲོལ་རྒྱུན་གྱི་རིག་གནས་དེ་ཉིད་རྨང་གཞི་བྱས་ནས་ཉམས་གསོ་
དང་འཛིན་སྐྱོང་བྱེད་རྒྱུའི་རེ་ལྟོས་དང་ལས་གཞི་སྤེལ་བ་ཡིན་ཞིང་། ཤེས་ལྡན་མི་
སྣ་དེ་དག་གི་ནང་དུ་ཀུ་ལན་སྤུན་མཆེད་གཉིས་ནི་མི་རིགས་ཀྱི་ལ་རྒྱ་དང་སྲོལ་
རྒྱུན་རིག་གནས་རྒྱུན་འཁྱོངས་དང་དར་སྤེལ་བྱེད་མཁན་ནང་གི་གཙོ་ཆེ་བ་
ཡིན། སྒོས་སུ་ཀུ་ལན་སྤུན་མཆེད་གཉིས་ཀྱིས་དུས་ཚོད་གང་མང་ཞིག་བེད་སྤྱད་
ནས་གཞི་རིམ་དང་ཡུལ་མཐའ་རུ་སྡོད་པའི་དམངས་ཁྲོད་དུ་ཉུལ་ཏེ། ཕ་མེས་
ཡང་མེས་ཀྱི་དུས་ནས་བཟུང་ངག་ཐོག་ནས་ངག་ཐོག་ལ་རྒྱུན་སྤེལ་བྱ་བཞིན་
ཡོད་པ་དང་། སྐབས་དེར་མཚོན་ན་ཡུལ་གྲོང་གི་མི་རྒན་པ་རྣམས་ཀྱི་ངག་ཐོག་
ཙམ་ན་ཉམ་ཟད་པའི་ཚུལ་དུ་རྒྱུན་སྤེལ་བྱ་བཞིན་ཡོད་པའི་གཏམ་རྒྱུད། ལྷ་སྒྲུང་
དང་ངག་རྒྱུན་དེ་དག་འཚོལ་བསྡུ་དང་དག་སྒྲིག་བྱས་ནས། སྔ་གཞུག་ཏུ་《ཀུ་
ལན་བྱིས་སྒྲུང་》དང་། 《 འཇར་མན་གྱི་ལྷ་སྒྲུང་》། 《འཇར་མན་གྱི་ངག་
རྒྱུན་》ཞེས་དཔེ་དེབ་ གྲགས་ཆེན་ གསུམ་དཔར་དུ་བཏབ། དཔེ་དེབ་འདི་
གསུམ་པོ་ནི་དམངས་སྲོལ་རིག་པའི་རིག་ཚན་འདིའི་གཞི་རྩ་དང་དར་འགོ་
ཚུགས་པའི་མཚོན་བྱེད་ཅིག་ཏུ་ངོས་འཛིན་ཀྱིན་ཡོད་པར་མ་ཟད། སྐབས་དེར་
འཇར་མན་པའི་མི་རིགས་སྙིང་སྟོབས་སླར་ཡང་གསོ་སྐྱོང་བྱེད་པའི་ཐད་ཀྱང་
ནུས་ཤུགས་ཆེན་པོ་བཏོན་ཡོད་སྐད། དེས་དམངས་ཁྲོད་ཀྱི་ཤེས་རིག་དེ་ལས་མི་
རིགས་ཀྱི་གནས་བབ་མཚོན་ཐུབ་པར་གྱུར་བས། དམངས་ཞེས་བྱ་བའི་མིང་
ཚིག་འདི་ནི་མི་རིགས་ཞེས་པའི་མིང་བརྡའི་ཚབ་ཏུ་གྱུར་བ་དང་། རིག་གཞུང་གི་
ལམ་ནས་བརྡ་ཆད་འདི་ལ་འགྲེལ་དུས་ཀྱང་དམངས་ཞེས་བྱ་བའི་དོན་ནི་མི་
•6 •



ལེའུ་དང་པོ། དམངས་སྲོལ་རིག་པ་དང་དམངས་སྲོལ་རིག་གནས་ཀྱི་བརྡ་དོན་བཤད་པ།
རིགས་ཞེས་པའི་དོན་དང་གཅིག་ཏུ་བབ་ཅིང་དོན་ཡང་དེ་ལྟར་དུ་གོ་བ་རེད།
༢. གདོད་མའི་མི་ལ་གོ་བ།
མིའི་རིགས་ཀྱི་རིག་པའི་སྲོལ་འབྱེད་མཁན་དབྱིན་ཇིའི་སྙན་གྲགས་ལྡན་
པའི་མཁས་དབང་ཨེ་ཏེ་ཧྭ་ཐེ་ལེ་ཡིས( E. B. Tylor,1832 ལ 1917)།
འགྲོ་བ་མིའི་རིག་གནས་ཀྱི་རྒྱུད་རིམ་ནི། དམུ་རྒོད་ཀྱི་དུས་རབས་དང་། ཉམས་
སད་པའི་དུས་རབས། ཤེས་ལྡན་གྱི་དུས་རབས་བཅས་དུས་ཀྱི་རིམ་པ་གསུམ་དུ་
བཀར་པ་དང་། ཁོང་གི་འདོད་ཚུལ་ལྟར་ན། དམངས་སྲོལ་སྣང་ཚུལ་འདྲ་མིན་
སྣ་ཚོགས་དེ་ནི་དམུ་རྒོད་ཀྱི་དུས་རིམ་དང་ཉམས་སད་པའི་དུས་རིམ་དུ་བྱུང་
ཞིང་། མི་རྣམས་ཀྱི་ཤེས་རྟོགས་དེ་ཇེ་མཐོར་སོང་ནས་ཤེས་ལྡན་གྱི་དུས་རིམ་དེ་
ལ་སླེབས་པ་ན་དམངས་སྲོལ་འདྲ་མིན་དེ་དག་རང་ཤུགས་ཀྱིས་ཡལ་བར་འགྲོ་
སྲིད་པར་བཤད། ད་དུང་ཁོང་གིས་དམངས་སྲོལ་རིག་པ་ནི་མིའི་རིག་པའི་གྲས་
སུ་འཇོག་པ་ལས་རིག་གཞུང་ཡན་གར་བ་ཞིག་ཏུ་མི་བརྩི་བ་དང་། ཁོང་གིས་
བརྩམས་ཆོས་གྲགས་ཆེན་《 གདོད་མའི་རིག་གནས་》ཞེས་པ་དེའི་ནང་དུ་
དམངས་སྲོལ་སྣང་ཚུལ་དེ་ནི་འགྲོ་བ་མི་རྣམས་ལ་ཤེས་རིག་ཆེས་མི་དར་བའི་
སྐབས་སུ་བྱུང་བའི་སྲོལ་རྒྱུན་རིག་གནས་ཀྱི་ཤུལ་ལྷག་གམ་རྙིང་ཤོས་སུ་སོང་
བའི་རིག་གནས་དེ་ཡིན་པའི་ལྟ་བ་བཏོན། དེའི་རྨང་གཞི་ཐོག་ནས་དམངས་
ཞེས་པའི་ཐ་སྙད་འདི་ནི་གདོད་མའི་མི་ལ་གོ་ཞིང་དེ་ལྟར་ཡིན་པར་འགྲེལ་ཡོད།
ཨེ་ཏེ་ཧྭ་ཐེ་ལེ་ནི་མཚན་སྙན་འཛམ་གླིང་དུ་གྲགས་པའི་མཁས་པ་ཆེན་པོ་ཞིག་
ཡིན་སྟབས་ལྟ་བ་འདིའི་རྗེས་སུ་འདེད་མཁན་སྤྱིར་ཤིན་ཏུ་མང་ཞིང་། རང་རེའི་
རྒྱལ་ནང་ལ་མཚོན་ནའང་། རིག་ཚན་འདི་ཐོག་མར་དར་དུས་སུ་ལྟ་བ་འདིའི་
• 7.



༄༅ །།དམངས་སྲོལ་རིག་པ་སྤྱི་བཤད།
ཤུགས་རྐྱེན་ཆེ་ཆེར་ཐེབས་པ་ཕུད། ད་སྐབས་ད་དུང་ལྟ་ཚུལ་འདིའི་རྗེས་འཇུག་
དང་རྒྱུན་འཛིན་བྱེད་མཁན་མང་པོ་ཞིག་གདའ། དཔེར་ན། རང་རེའི་རྒྱལ་ཁབ་
གསར་བ་དབུ་ཚུགས་དུས་དང་། དེའི་རྗེས་ཀྱི་དུས་སྐབས་རིང་པོ་ཞིག་ལ་རང་
རྒྱལ་གྱི་མཐའ་མཚམས་ཡུལ་གྲུ་དག་ན་འཚོ་བའི་མིའི་ཚོགས་པ་དང་ལ་ལུང་དུ་
སྡོད་པའི་མི་རིགས་དག་གི་དམངས་སྲོལ་རིག་གནས་དེ་ནི། དམངས་སྲོལ་ལ་
ཞིབ་འཇུག་པ་སྐོར་ཞིག་གིས་ཞིབ་འཇུག་བྱ་ཡུལ་གྱི་དཔྱད་གཞི་ཉག་གཅིག་ཏུ་
འཇོག་གིན་ཡོད་པ་ལྟར་ལགས།
༣. འབངས་མིའམ་སོ་ནམ་པར་གོ་བ།
འདིར་འབངས་མིའམ་སོ་ནམ་པ་ཞེས་པ་ནི་ཡུལ་གྱི་ཆ་ནས་བཤད་པ་
ཡིན་ཏེ། འདུ་འཛི་ཆེ་བའི་གྲོང་ཁྱེར་དང་རིང་དུ་གྱེས་པའི་ཡུལ་གནས་སུ་འཚོ་
ཞིང་གཞེས་པའི་མི་རྣམས་དང་། ཡང་ན་རྒྱུ་རྐྱེན་སྣ་ཚོགས་ཀྱི་དབང་གིས་ཡི་གེ་
དང་རིག་གནས་སློབ་པའི་དབང་སྐལ་མ་འཛོམས་པར་ཡིག་རྨོངས་སུ་ལུས་ནས་
ཡོད་པའི་མི་རྣམས་ལ་གོ་དགོས། དེ་ཡང་འབངས་མིའམ་སོ་ནམ་པ་ཞེས་ཚིག་
རིས་ཐོག་ནས་འདི་ལྟར་འགྲེལ་བའི་དུས་ནི་དུས་རབས་བཅུ་དགུའི་མགོ་ཙམ་
ལ་བྱུང་བ་ཡིན་མོད། ལྟ་བ་འདི་བྱུང་བའི་མགོ་ཁུངས་དེད་ན་གོང་དུ་འཁོད་པའི་
འཇར་མན་གྱི་ཀུ་ལན་སྤུན་མཆེད་གཉིས་ལ་གཏུགས་དགོས། ཀུ་ལན་སྤུན་
མཆེད་གཉིས་འཚོ་བའི་སྐབས་དུས་སུ་འཇར་མན་གྱི་མཐོ་རིམ་མམ་སྐུ་དྲག་གི་
རིག་གནས་ཕལ་ཆེར་ཉམས་ཉེས་སུ་གྱུར་ནས་འདུག ཡིན་ནའང་འཇར་མན་
གྱི་འབངས་མི་དང་སོ་ནམ་པའི་ཁྱོད་དུ་སྲོལ་རྒྱུན་གྱི་རིག་གནས་དེ་ད་དུང་རྒྱུན་
འཛིན་དང་ཁྱབ་སྤེལ་བྱེད་བཞིན་ཡོད། དེས་ཤེས་ལྡན་པ་སྐོར་ཞིག་སོ་ནམ་པ་
， 8 •



ལེའུ་དང་པོ། དམངས་སྲོལ་རིག་པ་དང་དམངས་སྲོལ་རིག་གནས་ཀྱི་བརྡ་དོན་བཤད་པ།
དང་དམངས་ཚོགས་ཀྱི་ཁྲོད་དུ་ཕེབས་ནས་སྲོལ་རྒྱུན་རིག་གནས་དེ་དག་འཚོལ་
བསྡུ་བྱས་པ་ཡིན་གཤིས། དུས་དེ་ནས་བཟུང་དམངས་ཞེས་བྱ་བའི་དོན་འདི་ནི་
འབངས་མི་དང་སོ་ནམ་པ་ལ་གོ་བའི་ས་བོན་བཞག་པ་རེད། དེ་ཡང་ང་ཚོས་མི་
རིགས་མང་ཆེ་བའི་གནས་ཚུལ་ལ་ཕྱིར་གཟིགས་ཤིག་བྱས་ན། མི་རིགས་སུ་དང་
སུ་ལའང་ཡིག་ཐོག་ཏུ་འཁོད་པ་དང་སྐུ་དྲག་རྣམས་ཀྱི་ཁྲོད་ན་འཛིན་སྐྱོང་སྤེལ་
གསུམ་བྱེད་པའི་རིག་གནས་དེ་དག་ནི་ཚད་ལྡན་ཅན་གྱི་རིག་གནས་དང་།
ཡང་ན་བཟང་ཤོས་ཅན་གྱི་རིག་གནས་ལ་བརྩི་བ་དང་། དེ་ལས་ལྡོག་ཕྱོགས་སུ་
ཡོད་པའི་རྒྱ་ཆེ་བའི་མི་དམངས་མང་ཚོགས་ཀྱི་ཁྲོད་དུ་རྒྱུན་སྤེལ་བྱེད་པའི་རིག་
གནས་ཐམས་ཅད་ནི་ཚད་ལྡན་མིན་པ་དང་དམའ་ཤོས་སུ་འཇོག་གིན་ཡོད།
འདི་ནི་ཚད་ལྡན་མ་ཡིན་པའི་ལྟ་སྟངས་ཤིག་ཡིན་མོད། ཚད་ལྡན་མ་ཡིན་པའི་
སྲོལ་རྒྱུན་གྱི་ལྟ་སྟངས་འདིས་ཤན་ཤོར་བའི་འོག་ཏུ་དམངས་སྲོལ་རིག་པར་
དཔྱད་པ་གཏོང་མཁན་མང་པོ་ཞིག་གིས་ཀྱང་སྐུ་དྲག་རྣམས་དང་ཁ་སྤྲོད་དུ་
ཡོད་པའི་འབངས་མི་དང་སོ་ནམ་པ་ནི་དམངས་སྲོལ་ཞེས་བྱ་བའི་མིང་བརྡ་དེ་
ལས་དམངས་དེ་ཡིན་པར་གོ་བ་རེད། དེ་ཡང་སྤྱི་ཚོགས་འཕེལ་རྒྱུས་དང་མི་
རྣམས་ཀྱི་ཤེས་རྟོགས་གོང་འཕེལ་ཅུང་ཙམ་ཕྱིན་པའི་དེང་གི་དུས་སུ། དམངས་
ཁྲོད་དུ་དར་བའི་རིག་གནས་དེ་དག་ལ་རང་ངོས་སུ་རིག་གནས་རིན་ཐང་གྲུབ་
པ་དང་། དེ་ནི་ཐུན་མོང་མ་ཡིན་པའི་སྤྱི་ཚོགས་ཁོར་ཡུག་དང་ཐུན་མོང་མ་ཡིན་
པའི་རིག་གནས་སྒྲིག་གཞི་ཞིག་ལས་བྱུང་བའི་ཁྱད་པར་ཅན་གྱི་རིག་གནས་
ཤིག་ཡིན་པ་གསལ་བོར་རྟོགས་བྱུང་བ་མ་ཟད། སྔ་དུས་ཀྱི་ལྟ་ཚུལ་དེ་ལ་དག་
ཐེར་དང་ཡོ་བསྲང་བྱེད་མཁན་གྱི་ཡོན་ཏན་པ་ཇེ་མང་ནས་ཇེ་མང་དུ་འགྲོ་
བཞིན་ཡོད། དེ་ལས་འཕྲོས་ཏེ་དམངས་ཞེས་བྱ་བ་ནི་འབངས་མིའམ་སོ་ནམ་པ་
• 9 •



༄༅ །།དམངས་སྲོལ་རིག་པ་སྤྱི་བཤད།
ཙམ་ལ་གོ་ན་དོན་ལ་ཆ་མི་ཚང་བ་དང་ཚིག་ལ་འགྲེལ་མི་ཆགས་པར་སྨྲ་བཞིན་
ཡོད་དོ། །
༤, མི་རང་ག་བ་ཞིག་ལ་གོ་བ།
དམངས་སྲོལ་རིག་ཚན་ལ་བརྟག་དཔྱད་བྱེད་པའི་རིགས་ལམ་ཇེ་ཕྲ་
ནས་ཇེ་ཕྲར་སོང་བའི་དུས་རབས་ཉི་ཤུའི་སྨད་ཙམ་ལ་དམངས་སྲོལ་རིག་པ་
དཔྱད་མཁན་སྐོར་ཞིག་གིས། དམངས་ཞེས་བྱ་བའི་མིང་བརྡ་ལ་འགྲེལ་གསར་
བ་ཞིག་བརྒྱབ་ཡོད་པ་རེད་ལ། དེ་དག་ལས་སྐད་གྲགས་ཆེ་བའི་དམངས་སྲོལ་
རིག་པའི་མཁས་ཅན་ཨ་རི་བ་ཏན་ཏེ་སི་ཡིས( AlanDundes, 1934 ལ
2005)། དམངས་ནི་སོ་ནམ་པ་དང་དམའ་རིམ་དམངས་ཚོགས་ཙམ་ལ་གོ་
ན་ཁྱབ་ཆུང་ཞིང༌། དམངས་ནི་མི་བྱིངས་ལ་གོ་ན་འགྲིག་པར་བསྟན་ཡོད། ཁོང་
གིས་སྤྱི་ཚོགས་ཚོགས་པ་ཞེས་པའི་སྒྲ་བཤད་བཀོལ་ནས། དམངས་བྱིངས་ལ་
རང་གི་རིག་གནས་སྣང་ཚུལ་ལས་གྲུབ་པའི་རིག་གནས་མུ་ཁྱུད་དེ་རུ་གཏོགས་
ཤིང༌། དམངས་ནི་མི་གཅིག་གམ་ཡང་ན་མི་འགའ་ཤས་འདུ་བའི་ཚོགས་པ་ཞིག་
ཡིན་དགོས་པ། ཚོགས་པ་དེ་ལའང་ཐུན་མོང་གི་རིག་གནས་སྒྲིག་གཞི་ཞིག་
དང༌། ཐུན་མོང་གི་སྲོལ་རྒྱུན་རིག་གནས་ཤིག་འཛོམས་དགོས་པར་བསྟན་ཡོད།
ཁོང་གིས་ད་དུང་མི་རྣམས་ཀྱི་ལས་སྣེ་མི་གཅིག་པ་ལྟར་རིགས་བཀར་ནས།
གྲོང་ཁྱེར་གྱི་མི་དང་ཞིང་སྡེའི་མི། ཡི་གེ་ཤེས་པའི་མི་དང་ཡི་གེ་མི་ཤེས་པའི་མི།
དཔལ་འབྱོར་དར་རྒྱས་སུ་སོང་བའི་མི་རིགས་དང་དཔལ་འབྱོར་དར་རྒྱས་སུ་མ་
སོང་བའི་མི་རིགས་གང་ལ་མཚོན་ནའང་། རང་རང་ལ་དམངས་སྲོལ་རིག་
གནས་རེ་ཡོད་པ། དཔེར་ན། སློབ་མ་དང་དམག་མི། ཞིང་པ་དང་འབྲོག་པ་
：1] ，



ལེའུ་དང་པོ། དམངས་སྲོལ་རིག་པ་དང་དམངས་སྲོལ་རིག་གནས་ཀྱི་བརྡ་དོན་བཤད་པ།
སོགས་ལ་རང་རང་གི་ཚོགས་པ་དང་སྡེ་ཚན་ལ་འཚམ་པ་དང་མཐུན་པའི་ཆ་
ལུགས་རེ་ཡོད་པ་ལྟ་བུའོ། །བསམ་བློ་ལྟ་གྲུབ་འདི་ལ་བརྟེན་ནས་ལྟ་བ་འདིའི་
རྗེས་འཇུག་པ་རྣམས་ཀྱིས་དམངས་ནི་མི་རང་ག་བ་ཞིག་ལ་གོ་བཞིན་ཡོད།
༥. དམངས་བྱིངས་ལ་གོ་བ།
དམངས་སྲོལ་རིག་པའི་མཁས་ཅན་ཨ་རི་བ་ཏན་ཏེ་སིའི་བཞེད་ཚུལ་
དེས་ཤུགས་རྐྱེན་དང་དེས་རིག་པའི་ཆུ་རྒྱུན་འཕྲོས་ནས། ད་སྐབས་དམངས་
སྲོལ་རིག་པའི་མཁས་ཅན་གང་མང་ཞིག་གིས། གོང་དུ་འཁོད་པའི་ལྟ་ཚུལ་དེ་
དག་ལ་ཕྱོགས་ལྷུང་དང་འཁྲུལ་ཤེས། ཡང་ན་གནད་དོན་ལ་ལྟ་ཚུལ་ཆ་མི་ཚང་བ་
དང་ཞིབ་ཕྲ་མ་ཡིན་པའི་སྐྱོན་ཡོད་པར་སྨྲ་བ། གསར་དུ་བྱུང་བའི་དཔྱད་འབྲས་
ལྟར་ན། དམངས་ནི་འཇིག་རྟེན་སྟེང་གི་མི་ཀུན་པོ་ལ་གོ་ན་འགྲིག་པར་བཤད།
རྒྱུ་མཚན་ཅི་ཡིན་ཞེ་ན། དམངས་ནི་ཚོགས་པ་ཞིག་ལ་གོ་བའི་ཆ་ནས་ཐུན་མོང་
གི་སྐད་ཆ་གཅིག་བེད་སྤྱོད་པ་དང་། ཡང་ན་ཆོས་ལུགས་གཅིག་ལ་དད་མོས་
བྱེད་པ་དེ་དག་རིགས་གཅིག་དང་རིགས་མཐུན་དུ་བཀར་བ་ལྟ་བུར་མཚོན་
ནས་བཤད་ན། མི་རིགས་དུ་མས་སྐད་ཆ་གཅིག་བེད་སྤྱོད་པ་དང་། མི་རིགས་དུ་
མས་ཆོས་ལུགས་གཅིག་ལ་དད་པ་བྱེད་པའི་གནས་ཚུལ་ཤིན་ཏུ་མང་། དེ་
བཞིན་ཡང་ལས་སྣེ་ལྟར་དབྱེ་ན། ལས་རིགས་གཅིག་སྒྲུབ་པ་དང་གཉེར་བའི་
གྲོས་སུ་མི་རིགས་མི་འདྲ་བ་དང་ལོ་ཚོད་མི་མཉམ་པ། ཆོས་ལུགས་དད་ཡུལ་མི་
མཐུན་པའི་མི་སྣ་ཚོགས་ཤིག་ཡོད་པ་རེད། ད་དུང་དམངས་སྲོལ་ཁ་ཤས་ནི་མི་
རིགས་མི་གཅིག་པའི་གྲལ་དང་ས་ཁུལ་མི་འདྲ་བའི་ཡུལ་ན་ཐུན་མོང་དུ་དར་
སྤེལ་བྱེད་ཀྱིན་ཡོད་པ་དང་། དེས་དམངས་ནི་མི་འདི་དང་གན་ཞེས་མི་ཚེ་གེ་མོ་
• 11 •



༄༅ །།དམངས་སྲོལ་རིག་པ་སྤྱི་བཤད།
དང་མི་སྐོར་ཚོགས་ཤིག་ལ་མཛུབ་མོ་འཛུགས་ས་དང་ངེས་འཛིན་རྒྱུ་མེད་པར།
འཇིག་རྟེན་འདིའི་སྟེང་དུ་འཚོ་ཞིང་གཞེས་པའི་མི་ཀུན་པོ་དང་། ཡང་ན་འགྲོ་བ་
མི་ཐམས་ཅད་ལ་གོ་ན་འགྲིག་པར་བཞེད། ཏན་ཏེ་སིའི་ལྟ་ཚུལ་འདི་ཡང་ཕུགས་
ཐག་ཆོད་པའི་ལྟ་ཚུལ་ཞིག་ཡིན་མིན་བཤད་པར་དཀའ་མོད། ཉེ་ལམ་གྱི་
དམངས་སྲོལ་རིག་གནས་ལ་དཔྱད་འཇོག་བྱེད་མཁན་མང་ཤོས་ཀྱིས་འདི་ནི་
མད་པའི་གཏམ་ཞིག་ལ་འཇོག་གིན་ཡོད་པ་རེད།
གཞན་ཡང་། ཀྲུང་གོའི་རྒྱལ་ནང་དུའང་ཀོན་ཅིན་བུན( #*# % t) གཙོ་
བྱས་པའི་དམངས་སྲོལ་རིག་པར་ཞིབ་འཇུག་པ་རྣམས་ཀྱིས་དམངས་ཞེས་པའི་
མིང་བརྡ་འདིའི་དོན་ལ་གོ་བ་བླངས་ཚུལ་ལ་བལྟས་ན་འཕོ་འགྱུར་བྱུང་ཡོད་པ་
དེ་གསལ་བོ་རྟོགས་བཏུབ། ལོ་རབས་བརྒྱད་བཅུའི་མགོ་ལ་ཐོག་མའི་དུས་སུ་
དམངས་སྲོལ་རིག་པའི་རིག་ཚན་འདི་ལ་དཔྱད་གླེང་བྱ་སྐབས་སུ་དམངས་ནི་ཡི་
གེ་མི་ཤེས་པའི་སོ་ནམ་པ་གཙོ་བྱས་ནས་བཟོ་བ་བཅས་ལ་གོ་བ་དང་། ལོ་རབས་
དགུ་བཅུའི་མགོ་རུ་ཡི་གེ་མི་ཤེས་པ་དང༌། ཡང་ན་ཡི་གེ་ཉུང་ཙམ་ཤེས་པའི་གྲོང་
མི་དང་སོ་ནམ་པའི་སྐོར་དེ་ལ་གོ་བ། དེ་ནས་ལོ་རབས་དགུ་བཅུའི་ལོ་མཇུག་
ནས་བཟུང་དམངས་ནི་ཡི་གེ་མི་ཤེས་པ་དང་ཡི་གེ་ཉུང་ཙམ་ཤེས་པ། ཡང་ན་ཡི་
གེ་མཁྱེན་པའི་མི་ཚང་མ་དང་། ཞིང་གྲོང་དང་གྲོང་རྡལ་གང་ས་གང་དུ་སྡོད་པའི་
མི་ཀུན་པོར་གོ་དགོས་པ་བཅས་ལོ་ངོ་ཉི་ཤུ་ཙམ་གྱི་རིང་ལ་དམངས་ཞེས་པའི་
བརྡ་དོན་ལ་གོ་བ་ལེན་ཚུལ་མི་འདྲ་བའི་གོ་རིམ་གསུམ་ཙམ་བརྒྱུད་ཡོད་པ་རེད།
ལོ་ངོ་ཐུང་ཐུང་ཙམ་གྱི་ནང་དུ་ལྟ་དགོངས་ལ་འཕོ་འགྱུར་འདི་འདྲ་ཆེན་པོ་བྱུང་
བ་འདི་ལས། གཅིག་ནས་རིག་ཚན་འདི་ལ་དོ་སྣང་བྱེད་མཁན་གྱི་ཤེས་ཡོན་ཅན་
མང་བ་དང་། གཉིས་ནས་ཀྲུང་གོའི་དམངས་སྲོལ་རིག་ཚན་འདིའི་འཕེལ་རྒྱས་
· 12 •



ལེའུ་དང་པོ། དམངས་སྲོལ་རིག་པ་དང་དམངས་སྲོལ་རིག་གནས་ཀྱི་བརྡ་དོན་བཤད་པ།
ཀྱི་གོམ་སྟབས་མགྱོགས་པ་དེ་མཚོན་ནུས་སོ། །
གཉིས། སྲོལ་གྱི་གོ་དོན་བཤད་པ།
དེ་ཡང་ད་ཡོད་རྒྱ་ཡིག་ ཐོག་ནས་བྲིས་པའི་དམངས་སྲོལ་རིག་པའི་
གཞུང་ལུགས་ཀྱི་བསྟན་བཅོས་དག་ལ་མཇལ་ན། སྲོལ་ཞེས་བྱ་བའི་དོན་ལ་
འགྲེལ་རྒྱག་དུས། སྲོལ་ནི་ཤེས་བྱ་དང་ཤེས་རིག་ཅེས་པའི་དོན་མཚོན་པར་
བསྟན་ཡོད། དེ་ཡང་སྐད་རིགས་དང་ཡིག་རིགས་མི་འདྲ་བའི་ལྟར་དུ། སྲོལ་
ཞེས་བྱ་བའི་མིང་ལ་འགྲེལ་མི་འདྲ་བ་རེ་ཡོད་སྲིད་མོད། རང་རེའི་བོད་སྐད་ཐོག་
ནས་བཤད་ན། 《དགེ་བཤེས་ཆོས་གྲགས་》ནང་དུ། སྲོལ་ནི་ལུགས་སྲོལ། ཞེས་
པ་དང་། 《བོད་རྒྱ་ཚིག་མཛོད་ཆེན་མོ་》ལས། སྲོལ་ནི་ལུགས། ཞེས་པར་འགྲེལ་
ཡོད། དེ་ང་ཚོས་འདི་རུ་སྲོལ་ཞེས་བྱ་བའི་མིང་ཚིག་འདི་དམངས་སྲོལ་རིག་
གཞུང་གི་ལམ་ནས་བརྡ་ཆད་ཅིག་ཏུ་སྤྱད་དེ་འགྲེལ་བ་བགྱིས་ན་གོང་གི་དོན་
འགྲེལ་དེ་ཙམ་གྱི་མི་ཆོག་པ་དང་། ཡང་ན་དོན་དེ་འདྲ་གསལ་བོ་རྟོགས་མི་ཐུབ་
པའི་སྣང་བ་སྐྱེས་སྲིད། སྤྱིར་བཤད་ན། སྲོལ་ནི་ངག་རྒྱུན་དང་གོམས་སྤྱོད་ཀྱི་
འམ་ལ་བསྟུན་ནས་གསར་གཏོད་དང་དར་སྤེལ་བྱེད་པའི་རིག་གནས་སྣང་ཚུལ་
ཞིག་དང་། མི་རྣམས་ཀྱིས་དུས་རྒྱུན་གྱི་འཚོ་བའི་ནང་དུ་རང་འགུལ་དང་རང་
རྟོགས་ངང་བརྩི་སྲུང་བྱེད་པའི་བསམ་བློ་ཀུན་སྤྱོད་དང་འཚོ་བའི་རོལ་སྟངས་དེ་
ལ་གོ་ན་ཆོག
དེ་ནས་ང་ཚོས་རྒྱལ་ཁབ་ཕྱི་ནང་གི་དམངས་སྲོལ་རིག་པའི་མཁས་ཅན་
མང་པོ་ཞིག་གིས་སྲོལ་ཞེས་བྱ་བའི་ཐ་སྙད་འདི་ལ་འགྲེལ་བ་བརྒྱབ་ཡོད་པ་དེ་
: 13



༄༅ །།དམངས་སྲོལ་རིག་པ་སྤྱི་བཤད། །
དག་གཤིབ་ནས་བལྟས་ན། ཚིག་རིས་ཀྱི་ཐད་ནས་གཅིག་མཐུན་གྱི་འགྲེལ་ཚུལ་
ཞིག་མེད་པ་མ་གཏོགས། དོན་ངོས་ཀྱི་ཕྱོགས་ནས་མི་འདྲ་ས་ཆེན་པོ་མེད་པར་
སེམས། ད་སྔ་ཁ་ཤས་ཀྱིས་སྲོལ་དེ་ནི་ངག་རྒྱུན་རིག་གནས་ལ་གོ་བ་དང་། ཁ་
ཤས་ཀྱིས་སྲོལ་རྒྱུན་རིག་གནས་ཤིག་ཏུ་གོ་བ། ཡང་ཁ་ཤས་ཀྱིས་དམངས་ཁྲོད་
རིག་གནས་ཞེས་པ་དང་དོན་གཅིག་ཡིན་པ་ལྟ་བུའི་འགྲེལ་སྣ་ཚོགས་ཤིག་ཡོད་
པ་རེད། དེའང་སྲོལ་ཞེས་བྱ་བའི་མིང་བརྡ་འདིའི་མཚན་མཚོན་དེ་དམངས་
སྲོལ་རིག་པའི་གཞུང་ལུགས་ཀྱི་ལམ་ནས་བདེ་བླག་ཏུ་རྟོགས་པ་ལ་ཐོག་མར་
གཤམ་གྱི་ཕྱོགས་འདི་གཉིས་ནས་བསམ་བློ་ནན་མོ་ཞིག་གཏོང་དགོས་པ་རེད། །
༡. སྲོལ་ནི་རིག་གནས་ཤིག་ལ་གོ་དགོས་པ།
སྔ་སོར་མཚོན་ན་རང་རེའི་བོད་དང་བཅས་མི་རིགས་མང་པོ་ཞིག་ལ་
དམངས་སྲོལ་ནི་རིག་གནས་ཤིག་ཡིན་པའི་འདུ་ཤེས་དང་རིག་གནས་ཤིག་ཡིན་
པའི་བསམ་སྟངས་ཕལ་ཆེར་ཡོད་པ་མ་ཡིན། བསམ་སྟངས་འདི་འདྲ་ཡོད་
མཁན་ནི་བོད་མི་ཁོ་ན་མ་ཡིན་པར་མི་རིགས་ཕལ་ཆེ་བར་ཡོངས་ཁྱབ་ཏུ་ཡོད་
པའི་གནས་ཚུལ་ཞིག་ཡིན་སྲིད་ཆེ། དེའང་དམངས་སྲོལ་རིག་པའི་རིག་ཚན་
འདི་ལ་དོ་སྣང་དང་དཔྱད་འཇོག་བྱེད་མཁན་ཇེ་མང་ཇེ་མང་དང་ཕྱོགས་གང་
ཐད་ནས་ཁྱབ་སྤེལ་ཇེ་རྒྱས་ལ་སོང་བའི་དེང་དུས་སུ་ཤེས་རིག་གི་བློ་དཔོག་ཟབ་
པ་དང་མཐོང་ལམ་ཡངས་བའི་མི་མང་ཆེ་བས་དམངས་སྲོལ་ནི་དམངས་ཁྲོད་ཀྱི་
རིག་གནས་གལ་ཆེན་ཞིག་ཡིན་པར་རྟོགས་ཀྱིན་ཡོད། དེ་ན་ཅི་ཞིག་ལ་རིག་
གནས་ཟེར་ཞེ་ན། ད་སྔ་རྒྱལ་ཁབ་ཕྱི་ནང་དུ་འགྲེལ་བ་མི་འདྲ་བ་བརྒྱ་དང་
བདུན་ཅུ་ལྷག་ཅིག་ཡོད་པར་གྲགས་ཤིང་། འགྲེལ་ཚུལ་འདྲ་མིན་སྣ་ཚོགས་བྱུང་
• ]4 •



ལེའུ་དང་པོ། དམངས་སྲོལ་རིག་པ་དང་དམངས་སྲོལ་རིག་གནས་ཀྱི་བརྡ་དོན་བཤད་པ།
དོན་ནི་ཕལ་ཆེར་རིག་གཞུང་མི་འདྲ་བ་རེ་ལ་རིག་གནས་ཀྱི་ཚིག་དོན་མི་འདྲ་བ་
དང་། གཞུང་ལུགས་དང་རིག་གནས་ཁོར་ཡུག་མི་གཅིག་པའི་མཁས་པ་ཚོའི་ལྟ་
བ་དང་རྟོགས་པ་མི་འདྲ་བ་བཅས་ཀྱི་དབང་གིས་ཡིན་པ་གདོན་མི་ཟ། དེ་ཡང་
རིག་གནས་སྣང་ཚུལ་གང་རུང་ཞིག་ལ་མཚོན་ནའང༌། མི་རྣམས་ཀྱི་བློ་ངོར་ཚུར་
སྣང་ཚུལ་དང་། ཕར་རྟོགས་པའི་ལྟ་ཚུལ་མི་འདྲ་བས། སྲོལ་རྒྱུན་གྱི་ཤེས་སྟངས་
དང་སྔ་དུས་མིའི་ལྟ་ཚུལ་དུ། ཡིག་ཐོག་རིག་གནས་དང་སྐུ་དྲག་རིག་གནས་ལ་
བརྩི་ཆེན་དང་བཟང་ཤོས་སུ་འཇོག་པ་ལས། ངག་རྒྱུན་ རིག་ གནས་དང་
དམངས་སྲོལ་རིག་གནས་སོགས་ནི་རིག་གནས་ཤིག་ཡིན་པར་སེམས་མཁན་
ཤིན་ཏུ་ཉུང་། བོད་མི་མང་པོར་མཚོན་ནའང་ཡིག་ཐོག་རིག་གནས་དང་།
དགོན་པ་གྲྭ་ཚང་ན་ཡོད་པའི་རིག་གནས་དེ་ཙམ་མ་གཏོགས་དམངས་ཚོགས་
ཁྲོད་ན་རྒྱུན་སྤེལ་བྱ་བཞིན་ཡོད་པའི་རིག་གནས་སྣང་ཚུལ་དེ་ནི་རིག་གནས་
ཤིག་རེད་ཅེས་བསྙད་ན། སྲོལ་རྒྱུན་བབ་ཆགས་སྟུག་པོར་མངའ་བའི་མི་རྣམས་
ཇི་བསྙད་དེང་རབས་རིག་གནས་ཀྱིས་བྱབས་ཁྲུས་བགྱིས་པའི་གྲལ་དུའང་དེ་
ལྟར་མི་འདོད་པ་དང་མི་བསམ་པ་མེད་པ་མ་ཡིན།
སྤྱིར་རིག་གནས་ཞེས་བྱ་བའི་མིང་ཚིག་ལ་རྒྱལ་ཁབ་ཕྱི་ནང་གི་མཁས་པ་
ཀུན་ལ་གཅིག་མཐུན་གྱི་ངེས་ཚིག་དང་། གཅིག་མཐུན་དུ་གཏན་ལ་དབབ་པའི་
གོ་དོན་ཞིག་འདྲེན་རྒྱུ་མེད་ནའང་དེང་དུས་སུ་མཁས་པ་ཕལ་ཆེར་གྱིས། རིག་
གནས་ནི་འགྲོ་བ་མིས་གསར་བཟོ་བགྱིས་པའི་དངོས་པོ་དང་བསམ་བློའམ་
དཔལ་ཡོན་གཉིས་འཛོམས་ཀྱི་ཤེས་ནོར་ཞིག་ལ་གོ་དགོས་ཞེས་བརྗོད་ཀྱིན་
འདུག་ལ། ཡོངས་གྲགས་ཀྱི་ངེས་ཚིག་དང་སྤྱི་འདུས་ཀྱི་གོ་དོན་འདི་ལ་ཚིག་ངོས་
རེ་རེ་ནས་བཤད་ན་གཙོ་བོ་ནི་གསར་བཟོ་དང་དཔལ་ཡོན་ཞེས་བྱ་བའི་མིང་
• 15，



༄༅།།དམངས་སྲོལ་རིག་པ་སྤྱི་བཤད།
བརྡ་འདི་གཉིས་ཀྱི་དོན་ལ་ཅི་ལྟར་གོ་བ་ལེན་རྒྱུ་དང་གསལ་འགྲེལ་བྱ་རྒྱུ་ནི་གཙོ་
གནད་ཡིན་ཏེ། དེའང་ང་ཚོས་སེམས་གནད་ལ་དབབ་ནས་བཤད་ན། རིག་
གནས་ཞེས་བྱ་བ་འདི་ཉིད་གསར་བཟོ་བྱེད་མཁན་ནི་འགྲོ་བ་མི་ཡིན་པ་དང་།
འགྲོ་བ་མི་འདི་སེམས་ཅན་གཞན་དང་མི་མཚུངས་པ་ནི་རིག་གནས་གསར་
བཟོ་བགྱིས་པ་དང༌། རིག་གནས་འདི་གསར་གཏོད་བྱེད་ནུས་པ་དེ་རེད། རིག་
གནས་འདི་ཉིད་བཟོ་སྐྲུན་བྱེད་ནུས་ཕྱིར་སྣོད་བཅུད་ཀྱི་འཇིག་རྟེན་འདིའི་
བདག་པོར་ཡང་གྱུར་བ་རེད། རིག་གནས་བཟོ་སྐྲུན་བྱེད་ཐུབ་མི་ཐུབ་ནི་འགྲོ་བ་
མི་དང་སེམས་ཅན་གཞན་བར་གྱི་ཁྱད་པར་གཙོ་བོ་དང་ཁྱད་པར་འབྱེད་བྱེད་ཀྱི་
ཚད་གཞི་ཞིག་ཡིན། འགྲོ་བ་མི་འདི་སེམས་ཅན་གཞན་ལས་ཕུལ་དུ་བྱུང་བ་དང་
ཁྱད་དུ་འཕགས་པ་ནི་རིག་གནས་བཟོ་སྐྲུན་ཐུབ་པ་འདི་ལས་གཞན་ནས་ཚད་
གཞི་བཙལ་རྒྱུ་མི་འདུག རིག་གནས་ཡོད་པ་ནི་འགྲོ་བ་མིའི་མཚོན་བྱེད་ཅིག་
ཡིན་པ་དང་། རིག་གནས་མེད་པའམ་རིག་གནས་ཀྱིས་ཕོངས་པའི་མི་ནི་ཡོད་པ་
མ་རེད། གལ་ཏེ་ཡོད་སྲིད་ན་དེ་ནི་མིའི་མཚན་ཉིད་མི་འཛོམས་པ་ལས་གཞན་
མེད། དེ་ཡང་མི་རིགས་མི་གཅིག་པ་དང་དུས་རབས་མི་འདྲ་བ། ས་བབ་མི་འདྲ་
བ་བཅས་ཀྱི་དབང་གིས་འདྲ་མིན་སྣ་ཚོགས་ཀྱི་རིག་གནས་འདི་གྲུབ་པ་ཡིན་
ཞིང་། ཡང་རྒྱུ་རྐྱེན་སྣ་ཚོགས་དེ་དག་ལས་གྲུབ་པའི་རིག་གནས་འདི་ལ་ནུས་
སྟོབས་མཐོ་དམན་དང་དགེ་ ཕན་ཚེ་ཆུང་ཡོད་སྲིད་མོད། འོན་ཀྱང་། རིག་
གནས་འདི་ཉིད་གསར་བཟོ་མཛད་པའི་གཏན་གྱི་འདུན་མ་ནི་འགྲོ་བ་མིས་རང་
གི་རྒྱབ་མི་གྲང་བ་དང་ལྟོ་མི་ལྟོགས་པ། ཡང་ན་རང་བྱུང་གི་འཇིག་རྟེན་ཁམས་
འདིའི་ནང་དུ་རང་གི་སྲོག་ལ་མི་སྐྱོན་པ་དང་གཞན་གྱི་ཚེ་ལ་མི་གནོད་པ། མི་
ཀུན་བདེ་སྐྱིད་དང་འཆམ་མཐུན་ངང་འཚོ་ཞིང་གཞེས་པའི་ཆེད་དུ་ཡིན་ལ།
·16 •



ལེའུ་དང་པོ། དམངས་སྲོལ་རིག་པ་དང་དམངས་སྲོལ་རིག་གནས་ཀྱི་བརྡ་དོན་བཤད་པ།
རིག་གནས་ཀྱི་འབྱུང་ཁུངས་ནི་འགྲོ་བ་མིས་རང་གི་བདེ་སྐྱིད་དང་ལོངས་སྤྱོད་
ཀྱི་ཕྱིར་རང་བྱུང་ཁམས་འདི་ཉིད་ལ་ཡུན་རིང་དུ་འཐབ་རྩོད་གྲངས་མེད་དང་
དཀའ་སྤྱད་མཛད་མེད་བརྒྱུད་དེ། ལག་ལེན་དངོས་ཀྱི་ནང་དུ་ཤེས་རྟོགས་ཀྱི་བློ་
གྲོས་དང་རྣག་ཁྲག་གི་ཕྱག་ཟུང་ལ་བརྟེན་ནས་མྱོང་ཤེས་དང་ཚོར་ཤེས་དེ་
གསོག་བསྡུ་ལས་བྱུང་བ་ཞིག་ཡིན། ཡང་རིག་གནས་འདི་ནི་འགྱུར་བ་དང་
འཇིག་པ་མེད་པ་ཞིག་མ་ཡིན་པར། མི་ཞིག་གི་སྐྱེ་འགག་དང་འདྲ་བར་ཐོག་
མར་སྐྱེས་པ་དང་། བར་དུ་ནར་སོན་པ་ནས་དར་ལ་བབ་པ། རིམ་གྱིས་རྒས་པ་
ནས་མཇུག་མཐར་ཚེ་ལས་འདས་པ་སྟེ། མེད་པ་ནས་ཡོད་པ་དང་། ཡོད་པ་ནས་
མེད་པའི་གོ་རིམ་དེ་རྒྱུད་དང་བརྒྱུད་བཞིན་པ་ནི་ཆོས་ཉིད་ཅན་དུ་གྱུར་འདུག་
ལ། དེའང་རིག་གནས་གང་དང་གང་ལྟ་བུ་ཞིག་ཡིན་ནའང་འཕེལ་རིམ་ཁྲོད་དུ་
རྙིང་འདོར་གསར་ལེན་ནི་མེད་དུ་མི་རུང་བ་ཞིག་དང་། རིག་གནས་གང་དང་
གང་ལྟ་བུར་མཚོན་ནའང་རྙིང་ཕུད་གསར་འབྱུང་སྟེ་གསར་གཏོད་དང་ཉམས་
ཉེས། བྱེས་འགྲོའི་ཆོས་ཉིད་ལྡན་པ་ཞིག་ཡིན་ཞིང་། དེ་དག་ལས་གསར་གཏོད་
ནི་རིག་གནས་རྙིང་ཚབ་གསར་བྱེད་ཀྱི་སྲོག་ཤིང་ལྟ་བུ་ཡིན།
དེའང་མི་རིགས་མང་པོ་ཞིག་གི་རིག་གནས་གང་དང་གང་གི་འཕེལ་
གྲུབ་ཀྱི་ལོ་རྒྱུས་ལ་ཕྱིར་ལྟ་བྱས་ན། ཡིག་ཐོག་རིག་གནས་དང་ངག་རྒྱུན་རིག་
གནས་ལྟོས་བཅས་ཀྱིས་བརྗོད་པ་མ་ཟད། ཐ་གཅིག་ཏུ་འབྲེལ་བ་མེད་པ་ཞིག་
མ་ཡིན་པར་ཡིག་ཐོག་རིག་གནས་དེ་ངག་རྒྱུན་རིག་གནས་སུ་འགྱུར་བ་དང་།
ངག་ཐོག་རིག་གནས་དེ་ཡིག་ཐོག་རིག་གནས་སམ་མཐོ་རིམ་རིག་གནས་སུ་
གྱུར་བའི་མ་དཔེ་སའི་གོ་ལ་ཟླུམ་པོའི་ཐོག་གི་ཡུལ་གྲུ་མང་པོ་ཞིག་ན་འདྲེན་རྒྱུ་
ཡོད་པ་ལྟར་ལགས། ཡིག་ཐོག་རིག་གནས་དང་ངག་རྒྱུན་རིག་གནས་གཉིས་ནི་
• 17 -



༄༅ །།དམངས་སྲོལ་རིག་པ་སྤྱི་བཤད།
གཅིག་ལ་གཅིག་རྟེན་དང་ཕན་ཚུན་འདྲེན་རེས་བྱེད་པ་ལས་སོ་སོའི་བར་འབྲེལ་
བ་མེད་པ་དང་། དེ་གཉིས་གར་བཟང་ངན་དང་མཐོ་དམན་ཡོད་པ་ཞིག་མ་
ཡིན་པར། དམངས་སྲོལ་ནི་རྒྱུ་ཆེ་བའི་མང་ཚོགས་ཀྱི་འཚོ་བ་རོལ་སྟངས་དང་
གོམས་སྟངས་དེ་ཉིད་འཕོ་འགྱུར་ལྡན་པའི་སྒོ་ནས་དར་སྤེལ་བྱེད་པའི་ཐད་ནུས་
པ་རྒྱུ་མི་ཆུང་བ་འདོན་གྱིན་ཡོད་པའི་རིག་གནས་སྣང་ཚུལ་དེ་ལ་གོ་དགོས། །
སྤྱིར་བཏང་དུ་མི་ཀུན་པོས་དུས་རྒྱུན་གྱི་འཚོ་བའི་ནང་དུ། མི་རང་ཉིད་
ཀྱི་འགྲོ་འདུག་སྤྱོད་གསུམ་ཡོད་དོ་ཅོག་དམངས་སྲོལ་རིག་གནས་དང་བྲལ་
ཐབས་མེད་པ་དང༌། མི་རང་ཉིད་ཀྱིས་ཀྱང་ཤེས་མེད་ཚོར་མེད་ངང་དམངས་
སྲོལ་རིག་གནས་གང་རུང་ཞིག་རྒྱུན་སྐྱོང་དང་ཉམས་ལེན་བྱེད་ཀྱིན་ཡོད་པ་དེ་
དག་ལ་ངེས་ཤེས་གསལ་བོ་ཞིག་ཡོད་པ་མ་རེད། སྒོས་སུ་གོམས་འདྲིས་སུ་གྱུར་
པའི་ལུགས་སྲོལ་དེ་དང་ལུགས་སྲོལ་དེའི་སྲོག་ཤིང་དུ་ཞུགས་པའི་རིག་གནས་དེ་
ལ་དབྱེ་ཞིབ་དང་ཤེས་རྟོགས་བྱེད་པ་གཏོང་མཁན་མེད་མོད། གལ་ཏེ། མི་ཞིག་
ལ་མི་རིགས་ཆེ་གེ་མོའི་རིག་གནས་དེ་ནི་ཅི་ལྟ་བུ་ཞིག་འདུག་ཅེས་དྲི་བ་འདོན་
དུས། ཐོག་མར་བློ་ངོར་འཆར་འོང་བ་ནི་མི་རིགས་དེའི་འཚོ་བའི་གནས་སྟངས་
དང་འགྲོ་འདུག་སྤྱོད་གསུམ་དེ་ཡིན་ལ། མི་རིགས་དེའི་གནས་ཚུལ་བསྙད་དུས་
ཀྱང་མི་རིགས་དེའི་འཚོ་བ་རོལ་ཚུལ་ལས་མ་འདས། མི་རིགས་གང་དང་གང་ལ་
མཚོན་ནའང་། དུས་རྒྱུན་གྱི་འཚོ་བའི་ནང་དུ་རང་རིགས་ལ་རིག་གནས་ཁྱད་
པར་ཅན་རེ་མངའ་སྟེ། རིག་གནས་ཁྱད་པར་ཅན་དེ་ལས་མི་རིགས་དེའི་བཟའ་
བཏུང་དང་། གྱོན་ཆས། བཟོ་རྩལ། ཆོས་ལུགས་དད་པ། བསམ་བློ་འདུ་ཤེས།
འཇིག་རྟེན་ལྟ་ཚུལ་སོགས་མཚོན་ཐུབ་ཅིང་། འཚོ་བའི་བབ་སྟངས་དེ་ནི་རྒྱུ་ཆ་
དེ་འདྲ་མང་པོ་ཞིག་འདུས་པ་ལས་གྲུབ་པ་ཡིན་སྟབས། མི་རིགས་ཤིག་ཏུ་གྲུབ་
• 18 •



ལེའུ་དང་པོ། དམངས་སྲོལ་རིག་པ་དང་དམངས་སྲོལ་རིག་གནས་ཀྱི་བརྡ་དོན་བཤད་པ།
པ་ལའང་རྒྱུ་ཆ་དེ་དག་མ་འཛོམས་ན་མི་རིགས་དེ་ལ་མི་རིགས་ཡན་གར་བ་
དང༌། མི་རིགས་བྱ་བའི་མཚན་གཞི་དེ་ཐོགས་མི་སྲིད། དེས་རིག་གནས་དང་
དམངས་སྲོལ་བར་དང་། རིག་གནས་ཤིག་དང་མི་རིགས་ཤིག་གི་བར་སོ་སོར་
འབྱེད་པར་དཀའ་བའི་འབྲེལ་བ་ཟབ་མོ་ཞིག་ཡོད་པ་རྟོགས་ནུས།
ཞིབ་ཏུ་བརྟག་ན་བོད་ཀྱི་སྲོལ་རྒྱུན་ལྟ་ཚུལ་ལྟར་ན་ཡང་སྲོལ་ཞེས་བྱ་བ་དེ་
རིག་གནས་དང་ཤེས་བྱ་ཞིག་ཡིན་པ་གསལ་བོར་བསྟན་ཡོད་དེ། 《རྣམ་དཔྱད་
རིག་པ་》ལས། ཆོས་ནི་ཤེས་བྱ་ལམ་དང་ནི། ། མྱ་ངན་འདས་དང་ཡིད་ཀྱི་
ཡུལ། ། བསོད་ནམས་ཚེ་དང་གསུང་རབ་དང་། ། འབྱུང་འགྱུར་ངེས་དང་
ཆོས་ལུགས་ལའོ། ། ཞེས་བཀོད་པ་ལ། དེ་ཡང་ཆོས་ལུགས་ཞེས་པ་ནི། ཡུལ་
དང་རིགས་པས་སྤྱོད་པ་འཛིན་པ། ཞེས་པར་འགྲེལ་ཡོད་པ་དེ་ལ་བརྟག་ན་ཡུལ་
སྲོལ་ལ་གོ་ཡོད་པར་སེམས། དེ་ལ་བལྟས་ནས་བཤད་ན། སྔ་མོའི་དུས་སུ་ནས་
ཡུལ་སྲོལ་འདི་ཉིད་ཀྱང་ཤེས་བར་བྱ་བའི་གནས་ཤིག་དང་རིག་གནས་ཤིག་ཡིན་
པར་བསྟན་ཡོད་པ་ཤེས་ཐུབ། དེ་བཞིན་དུ་དམངས་སྲོལ་དང་གོམས་སྲོལ། ཡང་
ན་ལུགས་སྲོལ་དང་ཆ་ལུགས། ཞེས་པའི་ཐ་སྙད་འདི་སྔོན་བྱོན་མཁས་པ་རྣམས་
ཀྱི་གསུང་རྩོམ་རྙིང་ཤོས་དག་ལས་རྒྱུན་དུ་མཐོང་ཐུབ་པ་ཕུད། བོད་རིགས་
དམངས་ཁྲོད་ཀྱི་སྐད་ཆའི་ནང་དུའང་ཡོངས་ཁྱབ་ཏུ་བེད་སྤྱོད་ཀྱིན་ཡོད། ཐ་
སྙད་འདི་གནའ་དེང་གི་ཡིག་ཐོག་དང་ཁ་སྐད་གཉིས་ཀ་ན་རྒྱ་ཆེར་བེད་སྤྱོད་
བྱེད་ཀྱིན་ཡོད་པ་དེ་ལས་ཀྱང་དམངས་སྲོལ་ནི་མི་རྣམས་ཀྱི་འཚོ་བར་མེད་དུ་མི་
སྲིད་པའི་ཤེས་རིག་ཅིག་ཡིན་པ་གསལ་ལོ། །
དེ་ཡང་གོང་དུ་བཤད་ཟིན་པ་ལྟར་དམངས་སྲོལ་ནི་འཕོ་འགྱུར་ལྡན་པའི་
ངང་མཚོན་ བཞིན་ པའི་ རིག་ གནས་ སྣང་ཚུལ་ ཞིག་ ཡིན་ ཞེས་ བྱ་དོན་ནི།
• j9 .



༄༅ །།དམངས་སྲོལ་རིག་པ་སྤྱི་བཤད།
དམངས་སྲོལ་རིག་གནས་འདི་ཡང་རིག་གནས་གཞན་པ་ཀུན་དང་འདྲ་བར།
ཡུལ་དུས་ཀྱི་འགྱུར་ལྡོག་དང་། དཔལ་འབྱོར་གྱི་གོང་འཕེལ། ཤེས་རྟོགས་ཇེ་
མཐོར་དང་འཚོ་བ་ཇེ་བཟང་བཅས་ལ་བརྟེན་ནས་འཕོ་འགྱུར་དང་གསར་
གཏོད། དུས་འགྲོས་དང་མཐུན་པའི་དམངས་སྲོལ་ རིག་ གནས་ གསར་བ་
གསར་བ་འབྱུང་འཕེལ་ཡོད་པ་ནི་འགོག་ཐབས་མེད་པའི་ངང་ཚུལ་ཞིག་ཡིན་པ་
དེ་བསྟན་པ་ཡིན། །
༢. སྲོལ་རྒྱུན་ལ་གོ་དགོས་པ།
ཅི་ཞིག་ལ་སྲོལ་རྒྱུན་ཟེར་ཞེ་ན། ཇི་སྐད་དུ། མཁས་པ་རྣམས་ཀྱི་རྟོག་ངོ་
ལ། ། འཆར་བ་མི་མཐུན་ཐ་དད་ཙམ། ། ཞེས་པ་ལྟར། སྲོལ་རྒྱུན་ཞེས་བྱ་
བའི་བྱ་ཚིག་འདི་ལ་གོ་དོན་མི་འདྲ་བ་སྣ་ཚོགས་འགྲེལ་ཚུལ་ཡོད་ཀྱང་རུང་།
དུས་རྒྱུན་དུ་མི་ཀུན་གྱིས་རིག་གནས་དང་ཚིག་སྡེབ་སྟེ་སྲོལ་རྒྱུན་རིག་གནས་
ཞེས་བརྗོད་ཀྱིན་ཡོད་པ་ལ། དེ་ན་སྲོལ་རྒྱུན་རིག་གནས་ཞེས་པ་ནི་ཅི་ལྟ་བུ་ལ་གོ་
དགོས་ཤེ་ན། མཁས་པ་མང་པོར་ཚིག་འགྲེལ་དང་དོན་འགྲེལ་འདྲ་མིན་སྣ་
ཚོགས་ཤིག་མཆིས་མོད། ལྟ་ཚུལ་དང་བརྗོད་སྟངས་དེ་དག་སྤྱི་བསྡོམས་བྱས་ན་
ནི། སྲོལ་རྒྱུན་རིག་གནས་ནི་མི་རིགས་དང་རྒྱལ་ཁབ། ཡང་ན་ས་ཁུལ་ཞིག་གི་
ཤུལ་བཞག་རིག་རྫས་ཡིན་ཞིང་། དེ་ནི་རྒྱུན་རིང་གི་ཐོན་སྐྱེད་དང་འཚོ་བའི་ནང་
དུ་མི་རྣམས་ཀྱི་ཐུན་མོང་གི་བློ་གྲོས་ལ་བརྟེན་ནས་གཅིག་ཐོག་གཉིས་བརྩེགས་
དང་མྱོང་ཤེས་མྱོང་ཚོར་གསོག་འཇོག་ལས་བྱུང་བ་ཡིན། མི་རིགས་སུ་དང་སུ་ལ་
མཚོན་ནའང་དུས་རབས་མི་འདྲ་བའི་སྐབས་སུ་སྲོལ་རྒྱུན་རིག་གནས་མི་འདྲ་བ་
རེ་ཡོད་པ་རེད། དཔེར་ན། གདོད་མའི་སྐབས་སུ་གདོད་མའི་རིག་གནས་དར་
: 20：



ལེའུ་དང་པོ། དམངས་སྲོལ་རིག་པ་དང་དམངས་སྲོལ་རིག་གནས་ཀྱི་བརྡ་དོན་བཤད་པ།
མྱོང་བ་དང་། བྲན་གཡོག་དུས་རིམ་དུ་བྲན་གཡོག་རིག་གནས་བྱུང་མྱོང་བ།
དེང་དུས་སུ་དེང་སང་གི་སྤྱི་ཚོགས་དང་དེང་རབས་མིའི་བསམ་བློ་འཁྱེར་སོ་ལ་
འཚམ་པའི་དེང་རབས་རིག་གནས་འབྱུང་བཞིན་ཡོད་པ་ལྟར་ལགས། དེ་མིན་
མི་རིགས་གང་དང་གང་གི་སྲོལ་རྒྱུན་རིག་གནས་དེའི་འབྱུང་ཁུངས་དེད་ནས་
རྩད་གཅོད་བགྱིས་ན་ཆུ་ཁུངས་གཅིག་ཏུ་བྱུང་བ་ཞིག་གཏན་ནས་མ་ཡིན་པར།
ཆུ་སྣེ་མང་པོ་བསྲེས་པ་ནས་བྱུང་བ་ཞིག་རེད། དཔེར་ན། རྒྱའི་སྲོལ་རྒྱུན་རིག་
གནས་ལྟ་བུར་མཚོན་ན། སྔ་གཞུག་ལ་རྒྱ་ཡུལ་རང་ནས་བྱུང་བའི་རིག་གནས་
ཀྱི་རྨང་གཞིའི་སྟེང་རྒྱ་གར་རིག་གནས་དང་ཉེ་འགྲམ་མི་རིགས་ཀྱི་རིག་གནས་
ནང་འདྲེན་དང་གཡོར་ལེན་བགྱིས་པ་ལས་བྱུང་བ་དང་། མི་རིགས་དང་རྒྱལ་
ཁབ་དེ་དག་གི་རིག་གནས་གདན་འདྲེན་བྱས་པའི་ལོ་རྒྱུས་མེད་ན་ད་ལྟའི་རྒྱའི་
སྲོལ་རྒྱུན་རིག་གནས་འདིའང་མེད་པར་བཤད་ལ། དེ་བཞིན་དུ་རང་རེའི་བོད་
པ་རྣམས་ལ་མཚོན་ནའང་སྲོལ་རྒྱུན་རིག་གནས་ཞེས་ན་ནི། རིག་གནས་བཅུ་སྟེ་
རིག་གནས་ཆེ་བ་ལྔ་བ་དང་ཆུང་བ་ལྔ་བོ་དང་། དེ་མིན་རིག་གནས་བཅོ་བརྒྱད་
པོ( རིག་གནས་བཅོ་བརྒྱད་གང་གང་ཡིན་པ་མཛོད་དང་དུས་འཁོར། འདུལ་
བ། ཡང་ན་མཁས་དབང་ཚོར་བགྲང་ཚུལ་མི་འདྲ་བ་ཡོད།)འདི་ཡིན་པར་
བཤད་ལ། རིག་གནས་བཅུ་བོ་འདིའང་སངས་རྒྱས་ཆོས་ལུགས་དང་རྒྱ་གར་
རིག་གནས་ནང་འདྲེན་མཛད་པ་གཙོ་བོ་ལས་གྲུབ་པ་ཀུན་ནས་མཁྱེན་པ་ལ།
གལ་ཏེ། སངས་རྒྱས་ཆོས་ལུགས་དང་རྒྱ་གར་རིག་གནས་ནང་འདྲེན་མཛད་
མེད་ན་བོད་ཀྱི་རིག་གནས་འདི་ཅི་ལྟ་བུ་ཞིག་ཡིན་པ་སུས་མཁྱེན། དེ་ལས་རིག་
གནས་འདི་ཉིད་ཕར་བསྲེས་ཚུར་འབྱར་ངང་འཁྲུངས་ཀྱིན་ཡོད་པ་རྟོགས་ཐུབ་
པའི་ཞོར་དུ་འདི་ཡང་རིག་གནས་གྲུབ་རྐྱེན་གྱི་ཁྱད་ཆོས་ཤིག་ཏུ་སོང་ཡོད་པར་
21 ，



༄༅ །།དམངས་སྲོལ་རིག་པ་སྤྱི་བཤད།
འཁུམས།
རིག་གནས་གང་དང་གང་ལྟ་བུ་ཞིག་ཡིན་ནའང་དེ་ནི་གསར་གཏོད་
དང་གསོག་ཉར་རྒྱུན་ཆད་མེད་པ་ལས་གྲུབ་པ་ཡིན། མི་རིགས་ཤིག་གི་རིག་
གནས་འཕེལ་རྒྱས་ཐད་ལ་སྲོལ་རྒྱུན་རིག་གནས་མེད་དུ་མི་རུང་མོད། ཡང་སྲོལ་
རྒྱུན་རིག་གནས་གཅིག་ཡིན་ནའང་དུས་རབས་སོ་སོའི་སྐབས་སུ་དེ་ལ་ལྟ་
སྟངས་དང་འགྲེལ་ཚུལ་མི་འདྲ་བ་རེ་ཡོད་ལ། ལྟ་སྟངས་དང་འགྲེལ་ཚུལ་མི་འདྲ་
བ་རེ་བྱུང་བ་དེ་ནི་དེང་རབས་རིག་གནས་ཀྱི་འབྱུང་ཁུངས་གཙོ་བོ་ཞིག་ཡིན།
དེང་རབས་རིག་གནས་ཞེས་པ་ནི་གློ་བུར་དུ་དགུང་སྔོན་གནམ་ནས་བབ་པ་
དང་དོག་མོ་ས་ལས་སྐྱེས་པ་ཞིག་མ་ཡིན་པར། དེ་ནི་རིག་གནས་སྔ་མ་སྔ་མ་དེ་
དག་ལེགས་བཅོས་བྱས་པ་ལས་བྱུང་བ་ཞིག་ཡིན། མི་རིགས་ཤིག་གི་རིག་གནས་
དེ་གོང་འཕེལ་དུ་གཏོང་བསམ་ན་ངེས་པར་རང་མི་རིགས་ལ་སྲོལ་རྒྱུན་རིག་
གནས་གང་ལྟ་བུ་ཞིག་ཡོད་པ་རྒྱུས་ལོན་གསལ་བོ་མཛད་པའི་ཁར་མི་རིགས་
གཞན་དང་གཞན་གྱི་རིག་གནས་དེ་ཚུར་སྡུད་པའི་སྤོབས་པ་དང་དོན་རྟོགས་
པའི་ཤེས་སྟོབས་དགོས། སྔོན་ཆད་ཁྱེད་ཀྱི་རིག་གནས་དེ་ཅི་འདྲ་འོད་ཟེར་ལྡན་
པ་དང་རླབས་པོ་ཆེ་ཞིག་ཡིན་ཡང་རིག་གནས་གཞན་དང་གཞན་ལ་གདོང་ཐུག་
མ་རྒྱབ་ན་རང་གི་རིག་གནས་དེའི་བཟང་ཆ་གང་ཡིན་པ་མི་ཤེས་ལ་ངན་ཆ་གང་
ཡིན་པའང་མི་ཤེས་པ་མ་ཟད། རང་གི་རིག་གནས་དེ་ལ་རིན་ཐང་ཅི་ཡོད་པའང་
མི་ཤེས། དེ་བཞིན་དུ་རིག་གནས་དེ་ལ་འཕེལ་རྒྱས་ཀྱང་ཡོད་མི་སྲིད། དེས་དེང་
རབས་རིག་གནས་དེ་ནི་སྲོལ་རྒྱུན་རིག་གནས་བསྲེགས་བཅད་བརྡར་གསུམ་
དང་རིག་གནས་མི་འདྲ་བའི་བར་གདོང་ཐུག་བྱས་པ་ལས་འཕྲོས་པའི་ཤེས་རབ་
ཀྱི་འོད་ཟེར་ཡིན་པ་རྟོགས་དགོས།
• 22.



ལེའུ་དང་པོ། དམངས་སྲོལ་རིག་པ་དང་དམངས་སྲོལ་རིག་གནས་ཀྱི་བརྡ་དོན་བཤད་པ།
སྐབས་སུ་བཤད་པའི་སྲོལ་རྒྱུན་འདི་ནི། དམངས་སྲོལ་རིག་གནས་ཀྱི་
སྣང་ཚུལ་དེ་ཁྱབ་གདལ་དུ་གཏོང་བའི་རྣམ་པ་དང་རྒྱུད་རིམ་དེ་ལ་གོ་དགོས་
ཤིང་། དེ་ལ་ཁྱད་ཆོས་འདི་དག་ལྡན་པ་སྟེ། དམངས་སྲོལ་ནི་མི་རེ་གཉིས་ཀྱི་འཚོ་
བ་རོལ་སྟངས་དང་གོམས་གཤིས་དེ་ཁྱབ་གདལ་དང་མངོན་པ་ཙམ་མ་ཡིན་
པར། དམངས་སྲོལ་གང་ཞིག་མི་ཀུན་པོས་རང་འགུལ་དུ་ཉན་ཐོས་དང་སྦྱང་
ལེན། ཡང་ན་རང་འགུལ་གྱིས་བརྩི་སྲུང་བྱེད་པ། དུས་རྟག་ཏུ་མི་ཀུན་གྱི་བསམ་
ཚུལ་དྲན་ཚུལ་དང་། འགྲོ་སྟངས་འདུག་སྟངས། ལས་ཚུལ་སྒྲུབ་ཚུལ་སོགས་ནི་
མི་ཡོངས་ཀྱི་མོས་ཁམས་ལ་འགྲིག་མཐུན་ཡིན་མིན་དང་། ཁྲིམས་མེད་ལུགས་
མེད་ཀྱི་དྲན་ཚུལ་ལས་ཚུལ་ལ་ཚོད་འཛིན། མི་རྣམས་ཀྱི་ཁས་ལེན་པའི་ཚད་གཞི་
གཅིག་གཅོད་བྱེད་པའི་ནུས་པ་ལྡན་པ་མ་ཟད། མི་རབས་ནས་མི་རབས་ལ་
རྒྱུན་འཁྱོངས་དང་། ས་ཁུལ་དང་ཡུལ་ཁོངས་ངེས་ཅན་ཞིག་གི་མི་ཡོངས་ནས་
ཐུན་མོང་དུ་བརྩི་སྲུང་བྱེད་དགོས་པ་དང་གཅིག སྤྱིར་རིག་གནས་ཀྱི་བྱུང་ཚུལ་
དང་དར་སྤེལ་བྱེད་སྟངས་དང་འཕེལ་ལུགས་ནི་འདྲ་མིན་སྣ་ཚོགས་ཤིག་ཡིན་
མོད། འདིར་བཤད་པའི་སྲོལ་རྒྱུན་དེ་ནི་རྩོམ་པ་པོ་གང་ཞིག་གིས་གསར་རྩོམ་
དང༌། ཡང་ན་ཡིག་ཐོག་ནས་རྒྱུན་སྤེལ་བྱས་ནས་ཡོང་བ་དེ་ལྟ་བུར་གོ་བ་མ་ཡིན་
པར། རྒྱ་ཆེ་བའི་མང་ཚོགས་ཀྱིས་ངག་རྒྱུན་དང་ཀུན་སྤྱོད། གོམས་གཤིས་
སོགས་ལ་བརྟེན་ནས་ཁྱབ་སྤེལ་བྱས་དང་བྱེད་བཞིན་པའི་དམངས་ཁྲོད་རིག་
གནས་དེ་ཡོད་ཚད་ལ་གོ་དགོས་པ་དང་གཉིས། མི་རྣམས་ཀྱི་བློ་སྒོ་འབྱེད་བྱེད་
དང་ཤེས་རིག་འཕེལ་བྱེད་ཀྱི་རྟེན་གཞི་ནི་ཆུ་ཁུངས་གཅིག་ལས་བྱུང་བའི་ཆབ་ཆུ་
ལྟ་བུ་མ་ཡིན་པར། མི་རྣམས་ཕན་ཚུན་འགྲོ་འོང་དང་ཕན་ཚུན་འབྲེལ་འདྲིས་
སྐབས་སུ་འདྲ་མིན་ཤེས་བྱ་རྣ་ཐོས་མིག་མཐོང་བྱུང་བ་དང་། མཐོང་ཐོས་སུ་བྱུང་
• 23，



༄༅ །།དམངས་སྲོལ་རིག་པ་སྤྱི་བཤད།
བའི་ཤེས་བྱ་ཁ་ཤས་རང་ཉིད་འཚོ་སྡོད་ཀྱི་ཁོར་ཡུག་གི་གནས་བབ་དང་ཡུལ་
དེའི་མི་རྣམས་ཀྱི་འཚོ་བའི་སེམས་ཁམས་དང་འགྲོ་ལུགས་ལ་མཐུན་གཤིས།
ཚོར་རྟོགས་མེད་པའི་ངང་ནས་རང་གི་གཤིས་རྒྱུད་དུ་འབྱོར་བའི་ཤེས་རིག་དེ་
ལ་གོ་དགོས་པ་དང་གསུམ། སྤྱིར་རྟེན་ཅིང་གཡོ་བའི་ཁམས་འདི་ན་ཡེ་ནས་
འགྱུར་རྒྱུ་མེད་པའི་རིག་གནས་གཅིག་ཀྱང་མི་འདུག་མོད། འོན་ཀྱང་སྐབས་སུ་
བརྗོད་པའི་སྲོལ་རྒྱུན་འདི་ནི་རིག་གནས་གཞན་དང་བསྡུར་ན་ལྟོས་བཅས་སུ་
ཅུང་གཏན་འཇགས་ཀྱི་ཁྱད་ཆོས་ལྡན་པ་རེད། སྒོས་སུ་དུས་འགྲོས་ཀྱི་གོམ་
འདེགས་བསྡེབས་ནས་རེ་ཞིག་དར་སྲོལ་ཆེ་བའི་རིག་གནས་ཁ་ཤས་དང་བསྡུར་
ན་ནི། རྒྱུན་སྤེལ་བྱེད་པའི་དུས་ཡུན་རིང་ཞིང་གསོན་ནུས་སུ་འཐས་ཅན་ཞིག་
ཡིན་དགོས་པ་དང་བཞིའོ། །
གསུམ། དམངས་སྲོལ་རིག་གནས་ཀྱི་མཚན་མཚོན་བཤད་པ།
རྒྱལ་ནང་གི་དམངས་སྲོལ་རིག་པའི་མཁས་ཅན་ཀུན་ཧྥུ་ལན་( ft r
༧:)གྱིས། དམངས་སྲོལ་རིག་གནས་ནི་དམངས་ཚོགས་ཀྱི་དངོས་པོའི་འཚོ་བ་
དང་བསམ་བློའི་འཚོ་བ་མཐུན་སྦྱོར་དང་། དམངས་ཁྲོད་ཀྱི་ཚོགས་པའམ་ཐུན་
མོང་གི་རེ་འདུན་ཕྱིར་མངོན་པ་སྟེ། དེ་དག་གཙོ་བོ་ནི་མི་རྣམས་སྐྱེལ་མ་བྱས་
ནས་མི་རབས་ནས་མི་རབས་ལ་སྲོལ་རྒྱུན་མ་ཆད་པར་རྒྱུན་སྤེལ་པའི་རིག་
གནས་སྣང་ཚུལ་ཞིག་ཡིན་ཞིང་། འདི་ནི་ལོ་རྒྱུས་ཀྱིས་རྒྱུན་སྤེལ་ལས་ཐོན་ལ།
དངོས་ཡོད་འཚོ་བའི་ནང་དུའང་སྲོལ་རྒྱུན་མ་ཆད་པར་གནས་གཤིས། ཐུན་
མིན་གྱི་གོམས་སྲོལ་དང་ལུགས་སྲོལ། སེམས་ཁམས། ལམ་ལུགས་ལ་སོགས་ཀྱི་
• 24.



ལེའུ་དང་པོ། དམངས་སྲོལ་རིག་པ་དང་དམངས་སྲོལ་རིག་གནས་ཀྱི་བརྡ་དོན་བཤད་པ།
ཁྱད་ཆོས་ལྡན་ཞིང་། ནང་དོན་ཤིན་ཏུ་ཕུན་སུམ་ཚོགས་པ་དང་ཁྱབ་ཡུལ་ཤིན་
ཏུ་རྒྱ་ཆེ་བ། དམངས་ཁྲོད་རིག་གནས་ཀྱི་ཆེས་སྤྱིར་བཏང་བའི་ཆོས་ཉིད་ཕྱིར་
མཚོན་པ་ཞིག་ཡིན་ཞེས་གསུངས་ཡོད། དེའང་ཞིབ་ཏུ་དཔྱད་ན་དམངས་སྲོལ་
རིག་གནས་ལ་གཤམ་གྱི་ཁྱད་རྟགས་འདི་དག་ཚང་བར་སེམས་སོ། །
༡. དམངས་སྲོལ་རིག་གནས་ནི་འཚོ་བའི་རིག་གནས་མཚོན་ཚུལ་ཞིག་
ཡིན། །
ང་ཚོའི་སྐབས་སུ་བཤད་པའི་བརྗོད་བྱ་གཙོ་བོ་ནི་དམངས་སྲོལ་ཡིན་
སྟབས། ཐོག་མར་དམངས་སྲོལ་ཞེས་བྱ་བའི་མིང་ཚིག་འདི་དོན་ལ་གོ་བ་དང་
ངེས་ཤེས་གསལ་བོ་ཞིག་དགོས་པ་ཡིན། ད་སྔ་སྐད་རིགས་མི་འདྲ་བའི་ཐོག་
ནས་དམངས་སྲོལ་ལ་འགྲེལ་བཤད་སྣ་ཚོགས་ཤིག་བརྒྱབ་ཡོད་མོད། དེ་ཀུན་
པོའི་དོན་དྲིལ་ནས་བཤད་ན། དམངས་སྲོལ་ནི་འགྲོ་བ་མིའི་རིག་གནས་ཀྱི་
རིགས་ཤིག་དང་། ཡང་ན་རིག་གནས་མཚོན་ཚུལ་ཞིག་ཡིན་ལ། དེ་ནི་ནང་གི་
དོན་སྙིང་དང་ཕྱི་ཡི་རྣམ་པ་བཅས་ཕྱོགས་གཉིས་ནས་མཚོན་པའི་བདག་ཉིད་
ཅན་ཞིག་ཡིན། སྤྱིར་རིག་གནས་ནི་མི་རྣམས་མི་རུ་འགྱུར་བྱེད་ཀྱི་གོ་ཆ་ལྟ་བུ་
དང་མི་རྣམས་སྨྲ་ཤེས་དོན་གོ་བའི་མི་རུ་སྒྱུར་བྱེད་ཀྱི་མཚན་ཉིད་ལྟ་བུ་ཡིན་ཕྱིན།
མི་སུ་དང་སུ་ཡིན་ནའང་མིའི་མཚན་ཉིད་ཚང་དགོས་ལ་མིའི་མཚན་ཉིད་ཚང་
དགོས་ན་ངེས་པར་དུ་རང་ཉིད་འཚོ་ཞིང་གཞེས་པའི་ཡུལ་གནས་དེའི་སྐད་ཆ།
ཡུལ་སྲོལ། ཆོས་ལུགས། བསམ་བློའི་དྲན་སྟངས་སོགས་བསླབ་སྦྱང་བྱ་དགོས་པ།
རིག་གནས་དེ་དག་ལ་བསླབ་སྦྱང་གི་དུས་ཡུན་དང་གོ་རིམ་དེ་བརྒྱུད་ན་ད་
གཟོད་མིའི་གྲལ་ཕྲེང་ནང་དུ་ཆུད་པ་ཇི་བཞིན་དུ། དམངས་སྲོལ་ནི་མི་རྣམས་
:25.



༄༅ །།དམངས་སྲོལ་རིག་པ་སྤྱི་བཤད།
ཀྱིས་ཡུལ་གནས་དང་གནས་བབ་དེ་རུ་ངེས་པར་དུ་ལུས་ངག་ཡིད་གསུམ་གྱི་
རྒྱུད་ལ་འཛིན་དགོས་པའི་ཤེས་རིག་ཐམས་ཅད་ལ་གོ་དགོས་ཤིང་། གཙོ་བོ་ནི་
སྐད་ཆ་དང་། སྤྱི་ཚོགས་ཀྱི་འགྲོ་སྟངས། དད་མོས་དང་ཆོ་སྒྲུབ། ཆོས་ལུགས།
རྩེད་མཚར་དང་ཆ་ལུགས་ལ་སོགས། ཚད་ངེས་ཅན་ཞིག་ནས་བལྟས་ན་འདི་
ཡོད་ཚད་ནི་མི་སུ་དང་སུ་ཡིན་ནའང་ངེས་པར་དུ་བསླབ་སྦྱང་བྱ་དགོས་པའི་
འཚོ་བའི་རིག་གནས་ཡིན་ཞིང་། མངལ་ལས་སྐྱེས་མ་ཐག་གི་དུས་དེར་ཅི་ཡང་
མི་ཤེས་པ་དང་ཅི་ཡང་མི་གསལ་བའི་མི་རྣམས་ནི་བསླབ་སྦྱང་ལ་བརྟེན་ནས་སྤྱི་
ཚོགས་ཀྱི་མིའི་གྲལ་དུ་ཆུད་པ་ཡིན་ལ། ཐ་ན་བོད་མི་དང་རྒྱ་མི། ཧོར་མི་ཞེས་མི་
རིགས་སོ་སོར་གྲུབ་ཡོད་པ་དང་། ཡང་ན་ཕྱི་རྒྱལ་བ་དང་རང་རྒྱལ་བ་ཞེས་པའི་
རིགས་མི་འདྲ་བ་དགར་རྒྱུ་ཡོད་པ་འདིའང་དམངས་སྲོལ་རིག་གནས་མི་འདྲ་བ་
འདིས་བཟོ་བཞེངས་དང་བློ་བསྒྱུར་བགྱིས་པ་ལས་བྱུང་བའི་འབྲས་བུ་ཞིག་ཡིན་
སྲིད་པ་རེད།
༢. དམངས་སྲོལ་རིག་གནས་ནི་ཐུན་མོང་གི་ཤེས་རྒྱུད་ཅིག་ཡིན།
དམངས་སྲོལ་རིག་གནས་ནི་མི་རབས་ནས་མི་རབས་ལ་བརྒྱུད་ནས་
འོང་བའི་རིག་གནས་ཤིག་ཡིན་དགོས་ལ། དེ་ན་དམངས་སྲོལ་གང་ཡང་རུང་བ་
ཞིག་ལ་མི་རབས་ཅི་ཙམ་བརྒྱུད་ཡོད་ཅེ་ན། དམངས་སྲོལ་མང་ཆེ་བ་བྱུང་ཡུན་གྱི་
རྒྱུན་ཤིན་ཏུ་རིང་བ་དང་སྔ་སྲོལ་དེ་མི་རབས་ཕྱི་མ་རྣམས་ཀྱིས་རྒྱུན་སྤེལ་བྱ་
སྐབས་སུ་དུས་རབས་ཕྱི་མའི་རིག་གནས་ཀྱིས་ཤུགས་རྐྱེན་ཐེབས་ཡོད་སྟབས།
དམངས་སྲོལ་མི་འདྲ་བའི་གནས་ཚུལ་དངོས་ལ་བསྟུན་དགོས་པ་ལས་དུས་ཚོད་
འདི་དང་འདི་ལྟ་བུའི་ནང་དུ་དར་བ་ཡིན་ཞེས་པའི་ཁ་ཚོན་གཅོད་དཀའ། འོན་
: 26



ལེའུ་དང་པོ། དམངས་སྲོལ་རིག་པ་དང་དམངས་སྲོལ་རིག་གནས་ཀྱི་བརྡ་དོན་བཤད་པ།
ཀྱང་། དམངས་སྲོལ་ཞིག་ཡིན་ན་མ་མཐའ་ཡང་མི་རབས་གསུམ་ལ་བརྒྱུད་
དགོས་པ་ཡིན་ཞེས་རང་རྒྱལ་གྱི་དམངས་སྲོལ་རིག་པའི་སྲོལ་འབྱེད་མཁན་ཀྲོན་
ཅན་བན་གྱིས་གསུངས་ཡོད་པ་ལྟར། དམངས་སྲོལ་ནི་བྱུང་དུས་ཀྱི་ཆ་ནས་མི་
རྣམས་ཀྱིས་དུས་རྒྱུན་དུ་གནའ་སྲོལ་ཞེས་འབོད་སྲོལ་ཡོད་པ་དེ་ལས་ཀྱང་སྔ་མོ་
སྔ་མོ་ཞིག་ནས་དར་འོང་བ་ཤེས་ནུས་ལ། གནའ་སྲོལ་གང་དང་གང་ལྟ་བུ་ཞིག་
ཡིན་ནའང་དུས་རབས་མི་འདྲ་བའི་ནང་གི་སྤྱི་ཚོགས་ཧྲིལ་བོའི་སྒྲིག་གཞི་དང་
མི་ཕལ་ཆེ་བའི་མོས་འདུན་ལ་མཐུན་དགོས།
དུས་རབས་མི་འདྲ་བའི་སྤྱི་ཚོགས་ནང་གི་རིག་གནས་ཀྱི་ཤུགས་རྐྱེན་
ཐེབས་ཡོད་སྲིད་ལ། མི་རབས་སོ་སོའི་ནང་གི་དམངས་སྲོལ་རྒྱུན་སྐྱོང་བ་རྣམས་
ཀྱིས་བློ་གྲོས་ཀྱི་རྩལ་བཏོན་ཡོད། དཔེར་ན། བོད་ཀྱི་དགོན་པ་དང་། ལྷ་ཁང་།
ཕོ་བྲང་སོགས་ཀྱི་ཡང་ཐོག་མཚམས་སུ་མཛེས་ཤིང་ཡིད་དུ་འོང་བའི་ཚོན་མདོག་
རྒྱ་སྨུག་ཡིན་པའི་རྩིག་པ་སྤེན་བད་ལ་མཚོན་ནས་བཤད་ན། དེ་ནི་རི་ཤིང་སྤེན་
མ་གད་གདར་གྱིས་ཆག་སྡོམ་བརྒྱབ་ནས་རྩིག་སྟེང་དུ་གྲལ་སྒྲིག་གིས་སྤེན་བད་
བརྒྱབ་ནས་དེའི་ཐོག་སྤེན་རྒྱུན་བཟོ་བསྐྲུན་བྱས་ཡོད། བཟོ་སྟངས་འདི་ནི་བོད་
མིས་དུས་ཡུན་རིང་པོའི་ནང་ཨར་ལས་འཛུགས་སྐྲུན་བྱས་པའི་ནང་ཉམས་མྱོང་
བསགས་ནས་ཐོབ་པའི་གྲུབ་འབྲས་ཚན་རིག་དང་ལྡན་པ་ཞིག་ཡིན། རྒྱུ་མཚན་
ནི། རི་སྤེན་ནི་བོད་རང་ཡུལ་དུ་ཡོད་པའི་ལྗིད་ཚད་ཡང་བའི་རི་ཤིང་ཞིག་ཡིན་
སྟོབས་རྩིག་ཐོག་གི་ལྗིད་ཚད་ཇེ་ཡང་དུ་གཏོང་ཐུབ་པ། བོད་ཡུལ་དུ་རླུང་ཤུགས་
ཅུང་ཟད་ཆེ་བས་རླུང་ཤུགས་ཕྱིར་ཐོན་བདེ་བ་དང་ཁང་པར་སེར་ཁ་གས་པ་
དང་རྩིག་པར་གཞའ་སྐྱོན་འགོག་ཐུབ་པ་སོགས་ཀྱི་བྱེད་ནུས་ལྡན་པའི་ཁར།
བརྗིད་ཉམས་དང་མཛེས་རྒྱན་གྱི་རང་བཞིན་ཞོར་དུ་གྲུབ་འདུག་པ་ལྟར་ལགས།
• 27 •



༄༅།།དམངས་སྲོལ་རིག་པ་སྤྱི་བཤད།
དེ་ལས་ང་ཚོས་དམངས་སྲོལ་ནི་གང་རུང་ཞིག་བྱུང་དུས་ལ་སྔ་ཕྱི་ཡོད་ཀྱང་དུས་
རབས་མི་འདྲ་བའི་ནང་དུ་དུས་རབས་དེའི་སྒྲིག་གཞི་དང་མཐུན་པའི་ཕྱོགས་སུ་
བཟོ་བཞེངས་དང༌། མི་རབས་མི་གཅིག་པའི་ནང་དུ་མི་རབས་དེའི་འགྲོ་འདུག་
སྤྱོད་གསུམ་ལ་མཐུན་འགྲིག་གི་ཕྱོགས་སུ་ལེགས་བསྒྱུར་བྱེད་ཀྱིན་ཡོད་སྟབས།
དམངས་སྲོལ་ནི་དུས་རབས་མི་འདྲ་བ་དང་མི་རབས་མི་འདྲ་བའི་ཐུན་མོང་དུ་
བཞེངས་བསྐྲུན་ལས་ཐོན་པ་ཞིག་ཡིན།
༣. དམངས་སྲོལ་རིག་གནས་ནི་ཐུན་མིན་གྱི་རིག་གནས་མཚོན་ཐབས་
ཤིག་ཡིན།
དམངས་སྲོལ་ནི་གློ་བུར་དུ་རྡོལ་བ་ཞིག་མིན་པར་མི་ཚོགས་ཤིག་གིས་
སེམས་གཏིང་ནས་ཁས་ལེན་པ་དང་། ཐེངས་མང་པོར་ཚོད་ཞིབ་བྱས་རྗེས་སུ་
ཐུན་མོང་གི་སེམས་ཁམས་ནས་འདི་ལྟར་འགྲིག་པར་སྙམ་པའི་བློ་སྐྱེས་ནས་
ཐུན་མོང་གིས་རྒྱུན་འཛིན་དང་དར་སྤེལ་བྱེད་པ། དེའང་ཐུན་མོང་དུ་འགྲིག་
པར་སྙམ་པའི་དམངས་སྲོལ་གང་རུང་ཞིག་ལ་མིའི་ཚོགས་སྐོར་གང་ཞིག་དང་
ཡུལ་ཁུལ་གང་ཞིག་དང་། ཡང་ན་མི་རིགས་ཤིག་གི་ཐུན་མིན་རིག་གནས་དེས་
དམངས་སྲོལ་གང་རུང་གི་ཕྱིའི་རྣམ་པ་དང་ནང་གི་མཚོན་བསྟན་བཅས་ཕྱོགས་
གང་ཐད་ལ་ཤུགས་རྐྱེན་ཆེན་པོ་ཐེབས་བཞིན་ཡོད་པ་རེད། དཔེར་ན། རྒྱལ་
སྤྱིའི་མཉམ་འབྲེལ་རིག་སློབ་ཚོགས་པས་འགྲོ་བ་མིའི་ཤུལ་བཞག་རིག་རྫས་རྩ་
ཆེན་གྱི་གྲལ་དུ་བཞག་པའི་ཕོ་བྲང་པོ་ཏཱ་ལར་མཚོན་ནས་བཤད་ན། ཕོ་བྲང་གི་
ལོ་རྒྱུས་བྱུང་ཡུན་དང་། འཛམ་གླིང་གི་རྒྱན་གཅིག་ཏུ་གྱུར་བའི་བཟོ་བཀོད་ཀྱི་
ཁྱད་འཕགསཾ། དེའི་ནང་ན་རིན་ཐང་བྲལ་ཞིང་གྲངས་མེད་པའི་རྟེན་རྫས་སྣ་
: 28，



ལེའུ་དང་པོ། དམངས་སྲོལ་རིག་པ་དང་དམངས་སྲོལ་རིག་གནས་ཀྱི་བརྡ་དོན་བཤད་པ།
ཚོགས་ཡོད་པ་དང་། བོད་ཀྱི་རིག་གནས་ཀྱི་བང་མཛོད་དུ་གྱུར་ཡོད་པ་དེ་དག་
ཡོད་དོ་ཅོག་ལོགས་སུ་བཞག་ནས་མི་ཚང་མས་རྒྱུན་དུ་གཟིགས་གསལ་དུ་ཡོད་
པའི་ཕོ་བྲང་གི་ཚོན་མདོག་ཉག་གཅིག་གི་ཐོག་ནས་བལྟས་ནའང་བོད་མིའི་
རིག་གནས་ཀྱིས་ཤུགས་རྐྱེན་མངོན་པར་གསལ་བ་སྟེ། ཕོ་བྲང་གི་ཤར་ནུབ་
གཉིས་ཀྱི་རྩིག་ངོས་དཀར་པོ་དང་། དབུས་ཀྱི་རྩིག་ངོས་དམར་པོ། ཤར་ངོས་
དང་གཤམ་འོག་གི་ཁང་པ་འགའ་ཞིག་གི་རྩིག་ངོས་སེར་པོ་བཅས་ཡིན། རྩེ་ཕོ་
བྲང་གི་ཕྱིའི་རྩིག་ངོས་སུ་ཚོན་མདོག་དཀར་དམར་སེར་གསུམ་སྒྲོན་དགོས་དོན་
ནི་ཕྱིའི་མཛེས་ཆ་ཙམ་མངོན་པ་མིན་པར། དེར་རང་གི་བསྟན་བྱའི་ནང་དོན་
གཏིང་ཟབ་མོ་རེ་མཆིས་པ་སྟེ། དམར་པོ་ལས་ཁམས་གསུམ་དབང་དུ་འདུས་པ་
མཚོན་ཞིང་། དཀར་པོ་ལས་ཡོངས་སུ་ཞི་བར་གནས་པ་བསྟན་པ་དང་། སེར་པོ་
ལས་ཚེ་དང་བསོད་ནམས་འབྱོར་པ་སོགས་དར་ཞིང་རྒྱས་པ་མཚོན་གྱི་ཡོད། ཕོ་
བྲང་གི་གཙོ་བོའི་ཚོན་མདོག་དཀར་དམར་གཉིས་ནི་བོད་ཀྱི་ཆོས་སྲིད་ཉི་ཟླ་
ཟུང་འབྲེལ་གྱི་མཚོན་ཚུལ་ཞིག་ཡིན་པས་ན་ཕྱི་ངོས་གངས་རི་ཇི་བཞིན་རབ་ཏུ་
དཀར་བའི་ཕོ་བྲང་དཀར་པོ་ནི་སྲིད་གཞུང་གི་བྱེད་སྒོ་སྤེལ་སའི་ཕོ་བྲང་དང་། གྲྭ་
ཤག བང་མཛོད་སོགས་ཡིན་པ་དང་། དམར་པོ་ནི་ཆོས་ལུགས་ཀྱི་བྱེད་སྒོ་སྤེལ་
སའི་མཆོད་ཁང་དང་ལྷ་ཁང་ཤ་སྟག་ཡིན། རྩིག་ངོས་ལ་སྒྲོན་པའི་ཚོན་མདོག་
དང་བཟོ་སྐྲུན་གྱི་ཐོག་ནས་ཀྱང་བོད་ཀྱི་ཐུན་མོང་མིན་པའི་རིག་གནས་དེ་
བསྟན་ཡོད་པ་ལྟར་ལགས།
4
2
• 29 •



༄༅།།དམངས་སྲོལ་རིག་པ་སྤྱི་བཤད།
༤ དམངས་སྲོལ་རིག་གནས་ནི་གསོན་ཉམས་ལྡན་པ་ཞིག་ཡིན།
ཡང་དམངས་སྲོལ་ནི་རིག་གནས་ཀྱི་མཚོན་སྟངས་ཤིག་ཀྱང་ཡིན་ལ།
དེའི་ནང་དུ་སྲོལ་རྒྱུན་རིག་གནས་ཀྱི་ཉིང་བཅུད་གསོན་ཉམས་ལྡན་པའི་ངང་དུ་
མཚོན་བཞིན་ཡོད་པ་མ་ཟད། སྲོལ་རྒྱུན་རིག་གནས་དེ་དེང་རབས་རིག་གནས་
དང་འདྲེས་ནས་ཚོགས་པ་ཞིག་དང་། ཡང་ན་མི་རིགས་ཤིག་གི་ནང་མཐུན་དང་
གཅིག་སྦྲེལ་ཕྱོགས་ལ་བྱེད་ནུས་ཆེན་པོ་ཞིག་འདོན་བཞིན་ཡོད་པ་ཡིན། དེས་
དམངས་སྲོལ་ནི་མི་རང་ག་བ་ཞིག་མིའི་མཚན་ཉིད་ཚང་བ་ཅན་ཞིག་ཏུ་འགྱུར་
བ་དང་བསྒྱུར་བའི་ཐད་ནས་ངེས་པར་རང་འགུལ་དང་། ཡང་ན་གཞན་སྐུལ་གྱི་
སྒོ་ནས་སྦྱང་དགོས་པའི་བསླབ་གཞི་ཞིག་ཡིན་པ་ཕུད། དུས་རྒྱུན་གྱི་འཚོ་བའི་
ནང་དུ་སྤྱི་ཚོགས་ཀྱི་སྒྲིག་གཞི་སྙོམས་སྒྲིག་དང་དོ་མཉམ། མི་རིགས་ཤིག་གི་
བརྩེ་འདུན་སྡོམ་བྱེད་ཀྱི་ཐག་པ་ལྟ་བུ་ཞིག་ཡིན་ནོ། །
དེ་ན་ང་ཚོས་གོང་དུ་བརྗོད་པ་དེ་དག་བསྡོམས་ནས་འགྲེལ་ན། ཐོག་
མར་དམངས་སྲོལ་ནི་རིག་གནས་ཤིག་ཡིན་པ་དེ་ཁས་ལེན་དགོས་པ་དང་། དེའི་
རྨང་གཞིའི་སྟེང་ནས་རིག་གནས་དེ་ནི་མི་རིགས་སོ་སོའི་སྲོལ་རྒྱུན་གྱི་གྲུབ་ཆ་
གཙོ་བོའམ། ཡང་ན་སྲོལ་རྒྱུན་རིག་གནས་ཀྱི་མཚོན་མདངས་མངོན་པར་
གསལ་བ་ཞིག་ཡིན་པ་ཤེས་དགོས་ཏེ། དཔེར་ན། ང་ཚོས་མཚམས་མཚམས་སུ་
སྲོལ་རྒྱུན་རིག་གནས་གང་དང་དམངས་སྲོལ་རིག་གནས་གང་ཡིན་པ་སོ་སོར་
དབྱེ་འབྱེད་དཀའ་བའི་གནས་ཚུལ་བྱུང་བའང་རྒྱུ་མཚན་དེ་ལ་རག་ལས་པས་
སོ། ། ཡང་རིག་གནས་གང་དང་གང་ལྟ་བུ་ཞིག་ཡིན་ནའང་དར་སྤེལ་དང་
རྒྱུན་སྐྱོང་། གསར་གཏོད་ཀྱི་རང་བཞིན་ལྡན་པ་ལྟར། དམངས་སྲོལ་ལ་གནའ་
སྲོལ་དང་དེང་ལུགས་ཏེ། གནའ་སྔ་མོ་ནས་རྒྱུན་སྤེལ་བྱས་ནས་ཡོང་བའི་རིག་
30 -



ལེའུ་དང་པོ། དམངས་སྲོལ་རིག་པ་དང་དམངས་སྲོལ་རིག་གནས་ཀྱི་བརྡ་དོན་བཤད་པ།
གནས་རྙིང་བ་ཡོད་ལ་དུས་འགྲོས་ཀྱི་སྤྱི་ཚོགས་གོམ་སྟབས་དང་དུས་རབས་
གསར་བའི་མིའི་སེམས་ཁམས་ལ་མཐུན་པའི་གསར་འཁྲུངས་རིག་གནས་ཀྱང་
ཡོད་པ་རེད། མདོར་ན། དམངས་སྲོལ་རིག་གནས་ནི་རྗེས་ལུས་དང་རྙིང་ཤོས་
སུ་གྱུར་བའི་ཤུལ་ལྷག་རིག་གནས་ཙམ་དང་། ཕ་གཏམ་བུ་འཇགས་ཀྱི་ངག་སྒྲོས་
ཙམ། རིག་གནས་གང་དང་གང་ཞིག་གི་ཕྱིའི་རྣམ་པ་ཙམ་མཚོན་པ་ལྟར་མ་
ཡིན་པར། དེ་ནི་འགྲོ་བ་མིས་རང་བྱུང་ཁོར་ཡུག་འདིའི་རོལ་བཅུད་ལ་རྟེན་ནས་
འགྲོ་བ་མིའི་རིགས་རྒྱུད་ཀྱི་ཚེ་སྲོག་གི་རྒྱུན་བཙུགས་པའི་དུས་ནས་བཟུང་འགོ་
ཚུགས་པ་ཡིན་གཤིས། དེ་ལ་དུས་ཡུན་རིང་བའི་ལོ་རྒྱུས་ཡོད་པ་ཕུད། དུས་
འགྲོས་རིང་མོའི་ནང་དུ་མི་ཀུན་གྱི་འཚོ་བའི་བྱེད་སྟངས་དང་བསམ་བློ་འཁྱེར་
སོ། འགྲོ་འདུག་ཆགས་གསུམ་བཅས་ལ་བསྣོག་པར་དཀའ་བའི་ཤུགས་རྐྱེན་
ཟབ་མོ་ཐོབ་པ། དམངས་སྲོལ་རིག་གནས་དེ་ཉིད་གྲུབ་པ་དང་བྱུང་བ་ལའང་
རང་ཉིད་ཀྱི་ཐུན་མིན་རིག་གནས་ཁོར་ཡུག་དང་ཁྱད་ཆོས་ལྡན་པ། མི་རྣམས་ཀྱི་
དུས་རྒྱུན་འཚོ་བའི་ནང་མེད་དུ་མི་རུང་བའི་རིག་གནས་ཤིག་གི་གོ་གནས་སུ་
བཟུང་ཡོད་པ་རེད། ཡང་མཁས་པ་ལ་ལས། དམངས་སྲོལ་རིག་གནས་ཉམས་
གུད་དུ་འགྲོ་བཞིན་ཡོད་པ་དང༌། ཕྱི་ཕྱོགས་སུ་དམངས་སྲོལ་མེད་པར་འགྱུར་
འགྲོ་བའི་ལྟ་ཚུལ་འདོན་བཞིན་ཡོད་པ་ཡིན། འདི་ནི་ལྟ་ཚུལ་ཡང་དག་ཅིག་མ་
ཡིན་པ་གསལ་བོ་ཤེས་དགོས། ཉམས་གུད་དུ་འགྲོ་བ་དང་མེད་པར་གྱུར་བ་
གཉིས་ནི་དོན་སོ་སོར་སྟོན་པའི་མིང་ཚིག་ཅིག་ཡིན། ཉམས་གུད་དུ་སོང་ན་མེད་
པ་ཡིན་པའི་མ་ཁྱབ། དེའང་སྲོལ་བཟང་བོ་དང་ལུགས་ཡག་པོ་ནི་དུས་རབས་
གང་དང་གང་གི་ནང་དུའང་ཇི་བཞིན་དུའམ། ཡང་ན་འཕོ་འགྱུར་གྱི་སྒོ་ནས་
རྒྱུན་སྤེལ་བྱ་ངེས་ཡིན། དཔེར་ན། བོད་ཀྱི་སྲོལ་རྒྱུན་གྱི་རི་མོ་སྟེ་རྣམ་བཅུ་དབང་
• 31 •



༄༅།།དམངས་སྲོལ་རིག་པ་སྤྱི་བཤད།
ལྡན་དང་མཐུན་པ་སྤུན་བཞི་ལ་སོགས་ཀྱི་མཛེས་རིས་དང་། མ་ཎི་ཡིག་དྲུག་
དང་བཀྲ་ཤིས་བདེ་ལེགས་ལ་སོགས་ཀྱི་ངག་ཚིག་དེ་དག་དྲ་ཚུགས་དང་ལག་
ཁྱེར་ཁ་པར་སོགས་དེང་རབས་ཀྱི་རིག་རྫས་དང་འཕྲུལ་ཆས་གསར་བའི་ལམ་ལ་
བརྟེན་ནས་མུ་མཐུད་དུ་རྒྱུན་སྤེལ་བྱ་བཞིན་ཡོད་པ་ལྟར་ལགས། འདི་ནི་ལེགས་
ཤོས་ཅན་གྱི་དམངས་སྲོལ་རིག་གནས་རྒྱུན་སྤེལ་བྱ་ཚུལ་གྱི་རང་བཞིན་གྱི་འཕེལ་
ལམ་ཞིག་དང་ངེས་པར་དུ་བརྒྱུད་དགོས་པའི་ཐབས་ལམ་ཞིག་ཀྱང་ཡིན། དུས་
རབས་ནམ་ཡིན་ནའང་དུས་རབས་དེར་འགྲིག་པ་དང་དུས་རབས་དེའི་མི་
རྣམས་ཀྱི་སེམས་ཁམས་ལ་མཐུན་པའི་དམངས་སྲོལ་རེ་ཡོད་པ་དང་། དམངས་
སྲོལ་གང་ལྟ་བུ་ཞིག་ཅི་ལྟར་དར་སྤེལ་བྱེད་པ་དང་། ཅི་ལྟར་དར་སྤེལ་བྱ་རྒྱུ་ལས་
དམངས་སྲོལ་ནི་དུས་རབས་གང་དང་སྤྱི་ཚོགས་གང་གི་ནང་དུའང་མེད་པར་མི་
སྲིད་པ་ཞིག་ཡིན། །
མདོར་ན། དམངས་སྲོལ་ནི་མི་རྣམས་ཀྱིས་དུས་རྒྱུན་གྱི་འཚོ་བའི་ནང་དུ་
སྒྲིག་སྲོལ་དུ་གྱུར་བའི་འཚོ་བའི་བྱེད་སྟངས་ཤིག་ གམ་འཚོ་ བའི་ གཟུགས་
དབྱིབས་ཤིག་དང་། མི་སྐོར་ཚོགས་ཤིག་གིས་བསམ་བློའི་ཤེས་རྒྱུད་དུ་བག་ལ་
ཉལ་བའི་རིག་གནས་མ་ཕྱི་དེ་ལ་གོ་དགོས་སོ། །
བཞི། དམངས་སྲོལ་རིག་པའི་བརྡ་དོན་བཤད་པ།
དམངས་སྲོལ་རིག་པ་ནི་གསར་དར་གྱི་རིག་ཚན་ཞིག་ཡིན་ཞིང་། རིག་
ཚན་འདིས་དམངས་སྲོལ་རིག་གནས་ཀྱི་དེ་ཉིད་བརྟག་ཅིང་དཔྱད་པར་བྱ་བ་
དང་། དཔྱད་ཡུལ་གཙོ་བོ་ནི་ཚན་རིག་གི་སྒོ་ནས་ལོ་རྒྱུས་སྟེང་བྱུང་མྱོང་བ་དང་
• 32 .



ལེའུ་དང་པོ། ད་མངས་སྲོལ་རིག་པ་དང་དམངས་སྲོལ་རིག་གནས་ཀྱི་བརྡ་དོན་བཤད་པ།
དེང་སང་དམངས་ཁྲོད་ན་གནས་པ་དང་འབྱུང་མུས་པའི་དམངས་སྲོལ་གོམས་
གཤིས་དེ་ཡོད་ཚད་ལ་རྩོད་གཅོད་དང་འཚོལ་བསྡུ་དང་། དག་སྒྲིག་དང༌།
མཚམས་སྦྱོར་དང་། དབྱེ་ཞིབ་བཅས་བྱས་ཏེ། དམངས་སྲོལ་རིག་གནས་ཀྱི་ངོ་
བོ་དང་ཁྱད་ཆོས། བྱུང་ཚུལ་སོགས་ལ་བརྟག་པ། དེ་མིན་དམངས་སྲོལ་གྱི་སྒྲིག་
གཞི་དང་། དེས་སྤྱི་ཚོགས་ལ་ཐོན་པའི་ནུས་པ་བཅས་ཕྱོགས་མང་པོ་ཞིག་ལ་
ཞིབ་འཇུག་བཟང་བོ་བྱེད་ཐུབ་པའི་རིག་ཚན་ཞིག་གམ་རིག་པའི་གཞུང་ལུགས་
ཡིན།
ཡང་ཆེད་མཁས་ཁ་ཅིག་གིས། དམངས་སྲོལ་རིག་པ་ནི་མིའི་རིགས་རིག་
པའི་བྱེ་བྲག་རིག་ཚན་ཞིག་དང་། ཡང་ན་དེའི་ཁོངས་སུ་གཏོགས་པ་ལས་རིག་
ཚན་ཡན་གར་བ་ཞིག་མ་ཡིན་ཞེས་སྨྲ་བརྗོད་བྱེད་ཚུལ་ཡང་ཡོད་མོད། ལྟ་ཚུལ་
འདི་ནི་ཕུགས་གཏུགས་པའི་གཏམ་ཞིག་མིན་པ་ནི་དེང་སྐབས་ངང་གིས་གསལ་
གྱིན་ཡོད། སྤྱི་ལོ1847ལོར་དབྱིན་ཇིའི་ མཁས་ པ་ ཐང་མོ་ གིས་ ཐོག་མར་
དམངས་སྲོལ་ཞེས་པའི་ཆེད་བཀོད་ཐ་སྙད་འདི་ལ་འགྲེལ་དུས། དམངས་སྲོལ་
ཞེས་པ་ནི་མི་ཀུན་པོའི་ཁྲོད་དུ་ཡོངས་ཁྱབ་ཏུ་སྤེལ་བཞིན་པའི་སྲོལ་རྒྱུན་གྱི་དད་
མོས་དང་། ངག་རྒྱུན་དང་གོམས་སྲོལ་ཏེ། གནའ་སྔ་མོའི་དུས་ཀྱི་སྤྱོད་ཚུལ་དང་།
གོམས་སྲོལ། གནས་སྟངས། རྨོངས་དད། དམངས་གླུ། གཏམ་དཔེ་ལ་སོགས་
ཡིན། ཞེས་བརྗོད་ཡོད་པ་དང་། རྗེས་སུ་བྱུང་བའི་རྒྱལ་ཁབ་ཕྱི་ནང་གི་མཁས་པ་
གང་མང་ཞིག་གིས་ཟུར་མི་འདྲ་བ་དང་སྣེ་མི་འདྲ་བའི་སྒོ་ནས་ཞིབ་འཇུག་རབ་
དང་རིམ་པ་ཞིག་བཏང་བའི་འབྲས་བུ་ལ། ད་སྐབས་མཁས་པ་མང་ཤོས་ཀྱིས།
དམངས་སྲོལ་རིག་པ་ནི་མིའི་རིགས་རིག་པའམ་མི་རིགས་རིག་པ། ལོ་རྒྱུས་རིག་
པ་དང་གནའ་རྫས་རིག་པ། དེ་བཞིན་དུ་དམངས་ཁྲོད་རྩོམ་རིག་སོགས་ལ་
33.



༄༅ །།དམངས་སྲོལ་རིག་པ་སྤྱི་བཤད།
འབྲེལ་བ་དང་འདྲ་མཚུངས་ཀྱི་ཆ་ཡོད་པ་ལས། དཔྱད་ཡུལ་གྱི་ཁ་ཕྱོགས་གཙོ་བོ་
མི་གཅིག་པ་དང༌། བརྟག་དཔྱད་བྱེད་གནས་ཀྱི་དམིགས་ཡུལ་མི་འདྲ་བ་མ་ཟད།
གོང་གི་རིག་ཚན་དེ་དག་གི་དཔྱད་ཡུལ་དང་བརྟག་ཐབས་ལ་གཞོགས་འདེགས་
ཆེན་པོ་ཐེབས་ཀྱིན་ཡོད་པར་བརྗོད་པ་ལྟར་ལགས། དེས་ད་སོ་མ་དམངས་སྲོལ་
རིག་པ་ནི་རང་རྐྱ་ཐུབ་པའི་རིག་ཚན་ཞིག་ཡིན་པ་ཤེས་ལྡན་པ་རྣམས་ཀྱིས་ངང་
གིས་ཁས་ལེན་བཞིན་ཡོད་པ་མ་ཟད། རྒྱལ་ཁབ་དང་མི་རིགས་སོ་སོའི་རིག་
གནས་གང་དང་གང་ལ་ཞིབ་འཇུག་བྱ་དུས་ན་ངེས་པར་དུ་གདེང་འཇོག་བྱ་
དགོས་པའི་གནས་གལ་ཆེན་ཞིག་ཡིན་སྟབས། རྒྱལ་ཁབ་ཕྱི་ནང་གི་མཁས་པ་
མང་པོས་དོ་སྣང་དང་གཙིགས་འཛིན་བྱེད་པའི་རིག་ཚན་ཞིག་ཏུ་གྱུར་ཡོད་པ་
རེད། །
སྨྲས་པ།
དམངས་ནི་འགྲོ་མི་ཀུན་པོའི་བརྡ་དོན་ཡིན། །
སྲོལ་ནི་འཚོ་བ་ལས་བྱུང་ཤེས་རྟོགས་ཉིད། །
རིག་ཚན་གསར་བ་འདི་ཀོ་ལེགས་སྤེལ་ན། །
པ་ཕའི་ལུགས་སྲོལ་འཛིན་པར་དགེ་མཚན་ཆེ། །
• 34 •



ಕೆ3³33³3343494493449139³38393
3
ಕೆಳತಿ ಕೆತ್ತ¥*ತ 3³33 33³:{}s ಘೋಸ್ಟ್,
*
*
*
" ,
ಟ
3 3³3.3%8194 ಕೀತತೆ ಕಳೆ ತ99 849 ³99*#*
སྦྲ་ནག
೨೨+#3+ya+NiMj493²93³ 3
""ಕಣ೯೯೬೬೬೯೫೯++೬+೯೯೫೯ffff;&#g
ge
#
#
#
#
####
###



ལེའུ་གཉིས་པ།
དམངས་སྲོལ་རིག་གནས་ཀྱི་འབྱུང་ཁུངས་
དང་འབྱུང་རྐྱེན་བཤད་པ།
གཅིག དམངས་སྲོལ་གྱི་འབྱུང་ཁུངས་བཤད་པ།
དམངས་སྲོལ་ནི་དམངས་བྱིངས་ཀྱི་ངག་རྒྱུན་དང་བྱ་སྤྱོད་ཀྱི་ལམ་ལ་
བརྟེན་ནས་འཛིན་སྐྱོང་སྤེལ་གསུམ་བྱེད་བཞིན་པའི་གོམས་སྲོལ་སྣ་ཚོགས་དེར་
ཟེར་མོད། དེའང་ གོམས་སྲོལ་འདི་དག་གི་འབྱུང་ཁུངས་གང་ཡིན་ཐད་ལ་
དམངས་སྲོལ་རིག་པ་ཞིབ་འཇུག་མཁན་ཚོར་ད་སྔ་བཞེད་ཚུལ་གཅིག་མཐུན་
ཞིག་བྱུང་མེད། དེ་ལས་ལ་ཤས་ཀྱིས་དམངས་སྲོལ་ནི་དད་མཆོད་ཆོ་ག་ལས་བྱུང་
བར་བཤད་པ་དང་། ལ་ཤས་ཀྱིས་འཛེམ་བྱ་ལས་བྱུང་བར་བཤད་པ། ལ་ཤས་
ཀྱིས་དད་མོས་ལས་བྱུང་བར་བཤད་པ། གཞན་དམངས་སྲོལ་ནི་གང་ཟག་རེ་
གཉིས་ཀྱིས་སྲོལ་གཏོད་དང་རྒྱུན་སྤེལ་བྱ་ནུས་པ་ཞིག་མ་ཡིན་པས་དམངས་
བྱིངས་ནས་ཐུན་མོང་གི་བཟོ་སྐྲུན་ལས་བྱུང་བ་དང་། དམངས་སྲོལ་ནི་གདོད་
མའི་དུས་ཀྱི་མིའམ་མི་རྒོད་ཀྱི་གཏམ་སྤྱོད་དེ་ཡིན་པར་བཤད་པ་དང་། ཡང་
• 37 •



༄༅།།དམངས་སྲོལ་རིག་པ་སྤྱི་བཤད།
དམངས་སྲོལ་ནི་ཤེས་རྟོགས་མཐོ་བའི་མིས་གསར་གཏོད་བྱས་པའི་ཤེས་རིག་
དེའི་གྲུབ་ཆ་ཁ་ཤས་ཤིག་ཤེས་རྒྱུད་ཅུང་དམའ་བའི་དམངས་ཁྲོད་དུ་ཁྱབ་པ་དེ་
ཡིན་པར་འདོད་པ་བཅས་བཤད་སྒྲོས་གང་མང་ཞིག་ཡོད་ལ། བཤད་སྒྲོས་འདི་
ཀུན་པོར་རང་རང་གི་རིག་པའི་གཏད་སོ་དང་གཞི་བཅོལ་སའི་གནས་བརྟེན་རེ་
ཡོད་སྲིད་ཀྱང་རུང་། དེའང་ཕྱོགས་ཡོངས་ནས་བརྟག་ཅིང་དཔྱད་ན་བཤད་
ཚུལ་འདི་དག་ལ་ཚིག་གི་གནད་མ་གྲོལ་ས་དང་དོན་གྱི་སྙིང་བོ་མ་རྟོགས་པའི་
གནས་ཚུལ་ཡོད་པ་རེད།
ང་ཚོས་སྔ་སོའི་དུས་རབས་ཤིག་ལ་བྱུང་མྱོང་བ་དང་ད་ལྟ་དམངས་ཁྲོད་
དུ་རྒྱུན་འབྱམས་སུ་ཡོད་པའི་དམངས་སྲོལ་གང་རུང་ཞིག་ལ་ཆ་བཞག་ནས་
བལྟས་ན། དམངས་སྲོལ་གྱི་འབྱུང་ཁུངས་ནི་འཛེམ་བྱ་དང་དད་མོས། ཡང་ན་
དུས་རབས་ག་གེ་མོ་ཞིག་གི་ནང་དུ་བྱུང་བ་རེད་ཅེས་བསྙད་ན་ཡིད་རྟོན་འོས་པ་
ཞིག་མིན་པར་ སེམས། རྒྱུ་མཚན་ནི། དམངས་སྲོལ་ལ་མཚོན་ན་འཚོ་བའི་
དམངས་སྲོལ་དང་ཐོན་སྐྱེད་ཀྱི་དམངས་སྲོལ། དངོས་པོའི་དམངས་སྲོལ། དད་
མོས་ཀྱི་དམངས་སྲོལ། སྤྱི་ཚོགས་ཀྱི་དམངས་སྲོལ་ལ་སོགས་རིགས་དང་ཁྱད་
པར་མི་འདྲ་བ་མང་པོ་ཞིག་ཡོད་ལ། དེ་དག་རེ་རེ་ལའང་རང་རང་གི་འབྱུང་
ཁུངས་མི་འདྲ་བ་སོ་སོ་རེ་ཡོད་པ་ཡིན། དཔེར་ན། བོད་མིའི་ལོ་གསར་ལྟ་བུར་
མཚོན་ན། བོད་རྒྱལ་དགུ་པ་པུ་དེ་གུང་རྒྱལ་གྱི་དུས་སྐབས་སུ་རྒན་མོ་བལ་མའི་
ཟླ་རྩིས་ཞེས་པ་ཟླ་བའི་དཀར་ཆའི་འཕེལ་གྲིབ་དང་། རྒྱུ་སྐར་གྱི་འཁོར་བགྲོད་ལ་
བརྟེན་ནས་དུས་བཞི་དབྱེ་བ་དང་། ཟླ་ཚེས་བརྩིས་ཏེ་ལོ་འཁོར་མཚམས་ཀྱི་དུས་
རྟགས་ཏེ། ལྷོ་ཁ་ཡར་ལྷ་ཤམ་པོའི་འདབས་སུ་མེ་ཏོག་བཞད་དུས་དཔྱིད་དུས་ལ་
སླེབས་པར་བརྩི་བ་དང་། དེ་ནས་བོད་ཀྱི་ལོ་གསར་ཐོག་མར་གཏོང་སྲོལ་ཆགས་
， 38 •



ལེའུ་གཉིས་པ། དམངས་སྲོལ་རིག་གནས་ཀྱི་འབྱུང་ཁུངས་དང་འབྱུང་རྐྱེན་བཤད་པ།
པར་གྲགས། འོན་ཀྱང་། ཡུལ་ལུང་སོ་སོའི་གོམས་སྲོལ་དང་། གནམ་གཤིས་བབ་
ཚུལ། སོ་ནམ་བྱ་ལས་ཀྱི་དུས་ཚོད་མི་འདྲ་བའི་དབང་གིས་ལོ་གསར་གྱི་དུས་
ཚོད་ཀྱང་གཅིག་འདྲ་མ་ཡིན་པའི་གནས་ཚུལ་བྱུང་ཡོད། ལྷག་ཏུ་ཀོང་པོ་ཁུལ་དུ་
བོད་ཟླ་བཅུ་པའི་ཚེས་གཅིག་ཉིན་ལོ་གསར་གཏོང་སྲོལ་ཡོད་པ་དེའང་སྐབས་
དེར་ཀོང་པོའི་དམག་མི་ཡུལ་གཞན་དུ་དམག་ལ་ཆས་དགོས་པས་དུས་ནམ་
ཕྱིར་ལོག་ཐུབ་པ་མི་ཤེས་པ་དང་། དམག་མི་ལ་སྐྱེལ་གསོལ་གྱི་དོན་དུ་ལོ་གསར་
སྔོན་དུ་མྱུར་བ་དང་འབྲེལ་བ་ཡོད་པ་ལྟར་ལགས། དེ་བཞིན་དུ་ལྷ་སའི་ཞོ་སྟོན་
དུས་ཆེན་བྱུང་ཚུལ་བརྗོད་ནའང་། བཤད་སྲོལ་དུ་རྒྱལ་དབང་སྐུ་ཕྲེང་བདུན་
པའི་སྐབས་ནོར་བུ་གླིང་གའི་སྐལ་བཟང་ཕོ་བྲང་གསར་བཞེངས་ལེགས་གྲུབ་
བྱུང་མཚམས་སུ་ལས་མི་རྣམས་ལ་ཞོའི་སྟོན་མོ་བཏང་བ་ལས་དུས་ཆེན་འདིའི་
དབུ་བརྩམས་པར་གྲགས་ལ། སྐབས་དེར་མི་གྲངས་ཉུང་ཉུང་དང་སྟོན་མོ་ཆུང་
ཆུང་ཞིག་གི་ཚུལ་དུ་སྣང་ནའང་དེང་སྐབས་ནི་ཆོས་མཇལ་ཡོད་པ་དང་། རྩེད་
འཇོ་ཡོད་པ། ཚོང་ཚོགས་ཡོད་པའི་དུས་ཆེན་རྒྱ་ཆེན་པོ་ཞིག་ཏུ་གྱུར་ཡོད་པ་
ལྟར་ལགས། དཔེ་གཞི་དེ་དག་ལས་ང་ཚོར་བློ་ཤེས་སྐྱེས་ཐུབ་པ་ནི། དུས་ཆེན་དེ་
ཚོ་ཐོག་མར་བྱུང་དུས་ན་གནམ་གཤིས་དང་དུས་ཚིགས། ཡང་ན་ཡུལ་དུས་དེའི་
གནས་བབ་ལྟར་ཐོན་སྐྱེད་བྱེད་འགོ་ཚུགས་པ། གཞན་ཡང་དུས་རྐྱེན་ཞིག་དང་
འབྲེལ་བ་སོགས་ལ་བསྟུན་ནས་བྱུང་བ་མང་ཆེ་སྟབས། འབྱུང་ཁུངས་དེད་ན་
ཕལ་ཆེར་ཐོན་སྐྱེད་དམངས་སྲོལ་ཉག་གཅིག་ཡིན་པའི་ཚུལ་དུ་སྣང་ནའང་།
ཡུན་རིང་གི་ལོ་རྒྱུས་ནང་དུ་ཕྱི་རབས་པ་རྣམས་ཀྱིས་ཁ་སྣོན་དང་གསར་འགྲེལ་
བགྱིས་ནས་དད་མཆོད་དང་འཛེམ་བྱ། དེ་དང་འབྲེལ་བའི་རིག་གནས་གཞན་
པ་སྣ་ཚོགས་ཤིག་འདྲེས་པ་དང་ཁར་སྣོན་བགྱིས་པས་ལོ་གསར་གྱི་དུས་སྟོན་
: 39：



༄༅ །།དམངས་སྲོལ་རིག་པ་སྤྱི་བཤད།
དང་ལོ་གསར་དམངས་སྲོལ་རིག་གནས་གྱ་ནོམ་པ་འདི་ལྟ་བུ་བྱུང་བ་ལྟར་
ལགས། །
གཞན་ཡང་། རིག་གནས་གང་དང་གང་ལྟ་བུར་མཚོན་ནའང་གཅིག་ལ་
གཅིག་རྟེན་གྱི་འབྲེལ་ཐག་ཡོད་པ་ལས་ཕན་ཚུན་འབྲེལ་མེད་དང་ཁེར་རྐྱང་གི་
རིག་གནས་གཅིག་ཀྱང་ཡོད་མི་སྲིད། དེ་བཞིན་དུ་དམངས་སྲོལ་རིག་གནས་
གང་ཞིག་ལ་མཚོན་ནའང་དད་མོས་དམངས་སྲོལ་ཉག་གཅིག་སྟོན་པ་དང་།
ཡང་ན་འཚོ་བའི་དམངས་སྲོལ་ཁོ་ན་མཚོན་སྟོན་བྱེད་པ་གཅིག་ཀྱང་མེད།
དཔེར་ན། ཆེས་གནའ་དུས་ཀྱི་མཆོད་བཀུར་ལྟ་བུར་མཚོན་ནས་བཤད་ན།
གདོད་མའི་དུས་ཀྱི་མི་རྣམས་ཀྱིས་རང་བྱུང་ཁམས་ཀྱི་ཆག་འཇིག་དང་གནོད་
འཚེ་དག་གི་རྒྱུ་རྐྱེན་ཇི་བཞིན་དུ་མ་རྟོགས་པར་ལྷ་ཀླུ་གཉན་གསུམ་ལ་སོགས་
དང་། དེ་ལས་ལྷག་པའི་གསང་བའི་ནུས་པ་ཞིག་གིས་ཚོད་འཛིན་དང་ཁ་ལོ་
བསྒྱུར་བཞིན་ཡོད་པར་འདོད་དེ་འཇིགས་སྐྲག་སྐྱེས་པ་དང་། རྔམ་འཇིགས་ཀྱི་
ཡུལ་ཁམས་དེའི་ནང་དུ་ཉམ་ཆུང་བའི་གང་ཟག་རྣམས་སྐྱབས་བཅོལ་ ལས་
ཐབས་གཞན་པ་མ་རྙེད་པས་གསོལ་མཆོད་དང་བཀུར་བསྟི་བྱས་པ་ལས་གསོལ་
མཆོད་དམངས་སྲོལ་དེ་བྱུང་བ་ཡིན་སྲིད་ཀྱང་། གསོལ་མཆོད་དམངས་སྲོལ་
འདིའང་འཚོ་བ་དང་ཐོན་སྐྱེད་དངོས་ལས་བྱུང་བའི་འཚོ་བའི་ཉམས་མྱོང་ཡིན་
ཕྱིན། འཇིགས་སྐྲག་དང་བཀུར་བཟོ་ཁོ་ན་ཞིག་མ་ཡིན་པར་དེ་ལས་རང་བྱུང་
ཁོར་ཡུག་གི་གནས་ཚུལ་དངོས་དེ་ལ་གང་འོས་དང་གང་འཚམ་གྱི་བྱ་འགུལ་
དང་སྦྲེལ་ཡོད་པ་ཡིན། བོད་མིས་རི་ལ་རི་ལྷ་དང་ཆུ་ལ་ཆུ་ལྷ་ཡོད་པས་གང་
འདོད་ཀྱི་ས་སློག་དང་ཆུ་རྫབ་མི་བྱེད་པ་དེའང་ཕྱི་ཚུལ་དུ་བལྟས་ན་ལྷ་མཆོད་ཀླུ་
བཀུར་གྱི་ཆོ་ག་ཙམ་དུ་སྲིད་མོད་དོན་དངོས་སུ་འགྲོ་བ་མི་རྣམས་ཀྱི་རྟེན་གཞིའི་
： 40:



ལེའུ་གཉིས་པ། དམངས་སྲོལ་རིག་གནས་ཀྱི་འབྱུང་ཁུངས་དང་འབྱུང་རྐྱེན་བཤད་པ།
རང་བྱུང་ཁོར་ཡུག་སྲུང་འཛིན་ གྱི་ཆེད་ དུ་ ཡིན། འདིའི་ནང་ དུ་ དད་མོས་
དམངས་སྲོལ་འདུ་བ་མ་ཟད་འཚོ་བའི་དམངས་སྲོལ་ཡང་འདུ་བ་ཡིན།
གནས་ཚུལ་དེ་དང་དེ་ལྟ་བུའི་སྒོ་ནས་དཔྱད་ན། དམངས་སྲོལ་གྱི་འབྱུང་
ཁུངས་ནི་འདི་དང་གན་ཡིན་ཞེས་འབྱུང་ཁུངས་གཅིག་ཏུ་འདོད་པ་ནི་གནས་
ལུགས་དང་མཐུན་པ་ཞིག་མ་ཡིན་པར། དམངས་སྲོལ་རིག་གནས་གང་དང་
གང་ལའང་རང་རང་གི་འབྱུང་ཁུངས་རེ་འདེད་རྒྱུ་ཡོད་གཤིས། དམངས་སྲོལ་
རིག་གནས་ཀྱི་འབྱུང་ཁུངས་ནི་སྣེ་གཅིག་དང་ཁུངས་གཅིག་མ་ཡིན་པར། འཚོ་
བའི་དམངས་སྲོལ་འདི་ནི་མི་བྱིངས་ཀྱི་འཚོ་བའི་རིག་གནས་ལ་འབྲེལ་བ་ཡོད་པ་
དང་། སོ་ནམ་དམངས་སྲོལ་སོ་ནམ་རིག་གནས་ལ་འབྲེལ་བ་ཡོད་པ། འབྲོག་
པའི་དམངས་སྲོལ་ཕྱུགས་ལས་ལ་འབྲེལ་བ་ཡོད་པ། དེ་བཞིན་དུ་དངོས་པོའི་
དམངས་སྲོལ་དང་དད་མོས་དམངས་སྲོལ་ལ་སོགས་པ་དམངས་སྲོལ་རིག་
གནས་སོ་སོར་རང་རང་གི་འབྱུང་ཁུངས་རེ་ཡོད་པས། དམངས་སྲོལ་རིག་
གནས་ཀྱི་འབྱུང་ཁུངས་ནི་གོང་དུ་བཤད་པའི་འཛེམ་བྱ་དང་དད་མོས་ལྟ་བུ་
ཉག་གཅིག་ལས་བྱུང་བ་མ་ཡིན་པར། སྣེ་གང་མང་པོ་ཞིག་དང་ཁུངས་སྣ་ཚོགས་
ཤིག་ལས་བྱུང་བ་རེད་ཅེས་བཤད་ན་གནས་ལུགས་དང་མཐུན་པའི་གཏམ་ཞིག་
ཡིན་པར་སེམས་སོ། །
གཉིས། དམངས་སྲོལ་འབྱུང་རྐྱེན་བཤད་པ།
དམངས་སྲོལ་གྱི་འབྱུང་རྐྱེན་ཐད་ལའང་འདི་ཡིན་དང་གན་མིན་ཞེས་
བཤད་སྒྲོས་མི་འདྲ་བ་མང་པོ་ཞིག་ཡོད་མོད། དེང་རབས་ཀྲུང་གོའི་དམངས་
， 41 •



༄༅ །།དམངས་སྲོལ་རིག་པ་སྤྱི་བཤད། ་
སྲོལ་རིག་གཞུང་མཁས་ཆེན་ཐོའོ་ལེས་ཧྥུན（ ) 1.# )གྱིས་ཞལ་ལུང་ལྟར་ན།
མི་རིགས་ཤིག་གི་དམངས་སྲོལ་གྲུབ་པ་ལ་རྒྱུ་རྐྱེན་སྣ་ཚོགས་ཤིག་ཡོད་སྲིད་མོད།
དེ་ལ་གཙོ་ཕལ་གྱི་དབང་དུ་བྱས་ན། འབྱུང་རྐྱེན་གཙོ་བོ་ནི། དཔལ་འབྱོར་དང་།
ཆབ་སྲིད་དང་། ཡུལ་ཁོངས་དང༌། ཆོས་ལུགས་དང་། སྐད་བརྡ་བཅས་ལ་འབྲེལ་
བ་ཆེ་བར་བཤད། ༧ བཞེད་ཚུལ་འདི་ཡང་མི་ཀུན་གྱི་འདོད་ཚུལ་དང་མཐུན་
པར་དཀའ་མོད། དམངས་སྲོལ་རིག་པའི་ལམ་ལ་ཐོག་མར་འཇུག་པའི་བློ་
གསར་བ་རྣམས་ལ་མཚོན་ན་བཤད་ཚུལ་འདི་ནི་ཅུང་གོ་བདེ་བར་སེམས་པས།
འདིར་ང་ཚོས་ཐོའོ་ལེས་ཧྥུན་གྱི་བཞེད་ཚུལ་གཞི་བཅོལ་ནས་དམངས་སྲོལ་གྱི་
འབྱུང་ཁུངས་བཤད་པར་བྱ།
༡. དཔལ་འབྱོར་ལ་བརྟེན་ནས་བྱུང་བ།
དམངས་སྲོལ་ནི་སྤྱི་ཚོགས་རིག་གནས་ཀྱི་སྣང་ཚུལ་ཞིག་ཡིན་པའི་ཆ་
ནས་བཤད་ན། དམངས་སྲོལ་ཕལ་ཆེ་བ་ནི་ཐོག་མཐའ་བར་གསུམ་དུ་དཔལ་
འབྱོར་གང་དང་གང་ལྟ་བུ་ཞིག་ གི་ཆུ་ཚད་ གཞི་རྩ་བྱས་ནས་བྱུང་བ་ལས།
དཔལ་འབྱོར་གྱི་རྨང་གཞི་གང་ཞིག་དང་རིང་དུ་གྱེས་པའི་དམངས་སྲོལ་ཞིག་
སྔར་བྱུང་མ་མྱོང་ལ་ཕྱིན་ཆད་ཀྱང་དར་མི་སྲིད་པ་ཞིག་རེད། དེའང་དུས་ཀྱི་
འཕེལ་རིམ་ལྟར་བཤད་ན།
གདོད་མའི་སྤྱི་ཚོགས་སྐབས་སུ་བྱུང་བའི་དམངས་སྲོལ་དེ་དག་གདོད་
མའི་སྤྱི་ཚོགས་ཀྱི་དཔལ་འབྱོར་དང་སྐབས་དེའི་མི་རྣམས་ཀྱི་ཤེས་རིག་ཆུ་ཚད་
《 [:/%g gg }}, #
#
#
/，
fi: 2003 fr
g
{j
• 42 •



ལེའུ་གཉིས་པ། དམངས་སྲོལ་རིག་གནས་ཀྱི་འབྱུང་ཁུངས་དང་འབྱུང་རྐྱེན་བཤད་པ།
དང་འོས་ཤིང་མཐུན་པ། བྲན་ གཡོག་སྤྱི་ཚོགས་ དུས་སྐབས་སུ་ བྱུང་ བའི་
དམངས་སྲོལ་ནི་བྲན་གཡོག་སྤྱི་ཚོགས་ཀྱི་དཔལ་འབྱོར་དང་སྐབས་དེའི་མི་
བྱིངས་ཀྱི་ཤེས་རིག་ཆུ་ཚད་དང་མཛའ་ཞིང་འཚམ་པ། དེ་བཞིན་ད་ལྟ་གསར་དུ་
དར་བཞིན་པའི་དམངས་སྲོལ་ཀུན་པོའང་དེང་དུས་དཔལ་འབྱོར་གྱི་དམིགས་
ཚད་དང་དེང་དུས་ཀྱི་སྐྱེ་བོ་རྣམས་ཀྱི་འཚོ་བའི་ཉེར་སྤྱད་ལ་འཕྲོད་ཅིང་འབྱོར་
བ་ལྟར་ལགས། དཔེ་ཡི་སྒོ་ནས་བརྗོད་ན། འོ་སྐོལ་བོད་ཀྱི་གཉེན་སྟོན་ལྟ་བུར་
མཚོན་ན། ལོ་ངོ་སུམ་ཅུའི་སྔོན་དུ་མག་གསར་དང་བག་གསར་གཉིས་རྟ་མཆོག་
ལ་བསྐྱོན་ནས་སྐྱེལ་བ་དང་བསུ་བ། ཤ་ཉེ་རྣམས་ཀྱང་བཞོན་རྟར་བཅིབས་ནས་
བག་མ་སྐྱེལ་བ་དང་སྟོན་མོར་ཕེབས་པའི་ཚུལ་དེ་ནི་བོད་ཁུལ་ཕལ་ཆེ་བའི་སྲོལ་
ཞིག་ཡིན་མོད། ཉེ་ལམ་བོད་ཀྱི་ས་ཆ་མང་ཆེ་བ་ཞིག་ན་རླངས་འཁོར་དུ་བསྡད་
ནས་བག་གསར་སྐྱེལ་བ་དང་འཕྲུལ་རྟ་ཞོན་ནས་ཨ་ཞང་ཚང་བསུ་བའི་ལུགས་
སྲོལ་གསར་བ་ཞིག་རིམ་གྱིས་བྱུང་བཞིན་ཡོད། འདི་ནས་ང་ཚོས་གཉེན་སྲོལ་
གསར་བ་འདི་འདྲ་དར་བཞིན་པའི་དུས་མཉམ་དུ་སྔ་དུས་ཀྱི་གཉེན་སྲོལ་རིག་
གནས་མང་པོ་ཞིག་ཀྱང་ཉམས་ཞན་དུ་འགྲོ་བཞིན་ལོགས་སུ་བཞག་ནས།
གཉེན་སྲོལ་རྣམ་པ་གསར་བ་དར་བ་འདི་ལ་མཚོན་ན། རླངས་འཁོར་དང་
འཕྲུལ་རྟ་སོགས་དུས་རབས་འདི་དང་སྤྱི་ཚོགས་འདི་རུ་ཡོད་པ་དང་བྱུང་བ།
ཡང་རླངས་འཁོར་དང་འཕྲུལ་རྟ་དེ་ཚོ་བེད་སྤྱོད་བྱེད་པའི་ཐུན་རྐྱེན་འཛོམས་པ་
བཅས་ཀྱི་འོག་ད་གཟོད་གཉེན་སྲོལ་གསར་བ་འདི་དར་བ་ཡིན། གལ་ཏེ། དུས་
རབས་འདི་ལས་སྔ་བའི་དུས་སུ་འདི་ལྟའི་གཉེན་སྲོལ་མི་ཕལ་ཆེ་བའི་རྨི་ལམ་དུ་
རྨི་མི་སྲིད་པ་རེད། དེས་དམངས་སྲོལ་གང་རུང་ཞིག་འབྱུང་དུས་སུ་སྐབས་དེའི་
འཚོ་བའི་ཆ་རྐྱེན་དང་འབྱོར་བའི་མཐུན་རྐྱེན་ལ་འབྲེལ་བ་དམ་པོ་ཡོད་པ་ཀུན་
• 43 •



༄༅ །།དམངས་སྲོལ་རིག་པ་སྤྱི་བཤད།
ནས་རྟོགས་ཐུབ་ལ། དེས་དམངས་སྲོལ་གྱི་འབྱུང་ཁུངས་དེ་དཔལ་འབྱོར་དང་
འབྲེལ་བ་ཡོད་པར་བརྗོད་པ་ཡིན། །
༢. ཆབ་སྲིད་ལ་བརྟེན་ནས་བྱུང་བ།
དམངས་སྲོལ་ནི་རྒྱ་ཆེ་བའི་དམངས་ཚོགས་ཀྱིས་ཐུན་མོང་དུ་གསར་
གཏོད་དང་འཛིན་ སྤེལ་བྱེད་ པའི་ དམངས་ ཁྲོད་ ཤེས་བྱ་ ཞིག་ ཡིན་ སྟབས།
དམངས་སྲོལ་གང་ཞིག་བྱུང་གྲུབ་ཐོབ་པ་ན། དམངས་སྲོལ་དེ་ཉིད་འཛིན་སྤེལ་
དང་། ཡང་ན་དམངས་སྲོལ་དེ་རང་གི་སྲོག་བཞིན་སྐྱོང་བའི་མི་གྲངས་འབོར་
ཆེན་ཞིག་ཡོད། དེ་ཡང་མི་གྲངས་འབོར་ཆེན་དེ་ལ་སྐབས་དེའི་སྤྱི་ཚོགས་དར་
སྤེལ་དང་ཆབ་སྲིད་བདེ་འཇགས་ཡོང་མིན་ཐད་ལའང་ནུས་པ་ཆེན་པོ་འདོན་
པའི་ཁྱད་ཆོས་ཡོད། དེས་རྒྱལ་རབས་གང་ཞིག་དང་མགོ་འཛིན་པ་སུ་དང་སུ་ལ་
མཚོན་ནའང་དམངས་སྲོལ་གྱི་ཁ་ཕྱོགས་ལ་དོ་སྣང་མཐོན་པོ་བྱེད་པ་ཕུད། སྲིད་
འཛིན་པས་དམངས་སྲོལ་རིག་གནས་བེད་སྤྱད་ནས་རང་གི་སྲིད་དབང་དམ་
འཛིན་དང་། སྲིད་དབང་སྐྱོང་མཁན་རྣམས་ཀྱིས་དམངས་སྲོལ་ཁ་ཤས་རང་གི་
ལས་གཞིའི་ཁ་ཕྱོགས་དང་བསམ་བཞིན་དུ་སྒྱུར་འཛུགས་བྱེད་པ། མཚམས་
མཚམས་སུ་དམངས་སྲོལ་དེ་སྲིད་འཛིན་པས་རྒྱ་ཆེ་བའི་མང་ཚོགས་ལ་དབང་
སྒྱུར་བྱ་བྱེད་ཀྱི་ལག་ཆ་ལྟ་བུར་གྱུར་ཚུལ་ཡང་ཡོད། བསམ་བློ་བ་ཆེན་མོ་མར་ཁེ་
སིས་གསུངས་རྒྱུར། དབང་སྒྱུར་གྲལ་རིམ་གྱི་བསམ་བློ་ནི་དུས་རབས་ནམ་ཡིན་
ཡང་དབང་སྒྱུར་གྱི་གོ་ས་འཛིན་ངེས་ཞེས་པ་ལྟར། སྲིད་འཛིན་པས་རང་གི་སྲིད་
ལུགས་ཀྱི་དགོས་མཁོ་ལྟར་དུ་དམངས་སྲོལ་གང་ཞིག་དར་སྤེལ་གཏོང་བ་དང༌།
ཡང་ན་ཚོད་འཛིན་བྱེད་པ། དཔེར་ན། རིག་གནས་གསར་བརྗེ་ཆེན་པོའི་ནང་
• 44.



ལེའུ་གཉིས་པ། དམངས་སྲོལ་རིག་གནས་ཀྱི་འབྱུང་ཁུངས་དང་འབྱུང་རྐྱེན་བཤད་པ།
དུ་དངོས་གཙོ་སྨྲ་བ་དང་ལྷ་མེད་འདྲེ་མེད་ཀྱི་ལྟ་གྲུབ་བསྒྲག་རྒྱུའི་ཕྱིར་དུ་ལྷ་
མཆོད་ཀླུ་བཀུར་སོགས་ནི་རྨོངས་དད་ཡིན་པས་ཀྲུང་གོའི་མི་སུས་ཀྱང་དད་
མཆོད་བྱེད་མི་ཆོག་པར། དེའི་ཚབ་ཏུ་གཙོ་འཛིན་མའོ་ཙེ་ཏུང་ནི་ལྷའི་ཚུལ་དུ་
བཀུར་མཆོད་བྱེད་པ། སྒོས་སུ་བོད་མི་དད་ལྡན་ཅན་རྣམས་ཀྱི་སེམས་རྒྱུད་
འདྲེན་པའི་ཆེད་དུ་གཙོ་འཛིན་མའོ་ཙེ་ཏུང་ནི་འཇམ་པའི་དབྱངས་ཀྱི་ཡང་སྤྲུལ་
ཡིན་ཚུལ་དུ་བསྒྲགས་པ། རྒྱལ་ཡོངས་མི་དམངས་ཀྱིས་སྐུ་ཞབས་མའོ་ཙེ་ཏུང་གི་
པར་སྐུ་སྲུང་འཁོར་གྱི་ཚུལ་དུ་ལུས་ལ་འབྲེལ་མེད་དང་། གསུང་རྩོམ་ཁ་བཏོན་གྱི་
ཚུལ་དུ་ཉིན་མཚན་ལ་ཀློག་འདོན་བྱེད་པ། དེ་བཞིན་དུ་རྒྱལ་ཁབ་ཡོངས་སུ་
རིགས་མཐུན་གྱི་གྱོན་ཆས་གྱོན་སྲོལ་དང་། གཅིག་མཚུངས་ཀྱི་སྐྲ་བཞར་སྲོལ།
ཐ་གཅིག་ཏུ་མདོག་དམར་པོ་ཅན་ལ་དགའ་བ། རྒྱལ་ཡོངས་མི་དམངས་ཀྱིས་
དབྱངས་གཅིག་ཏུ་ཀྲུའུ་ཞུ་ཁྲི་ལོ་ཁྲི་ལོ་ཤོག་ཅེས་ཁ་བཏོན་འདོན་པ། དུས་སྐབས་
དེའི་ཤུགས་རྐྱེན་འོག་ཏུ་ད་ལྟའང་རླངས་འཁོར་གྱི་སྟེང་ལ་གཙོ་འཛིན་མའོ་ཙེ་
ཏུང་གི་པར་སྐུ་འདོགས་མཁན་མི་ཉུང་བ་ཞིག་རྒྱུན་དུ་མཐོང་རྒྱུ་ཡོད་པ་ལྟར་
ལགས། འདི་དག་ནི་དུས་རབས་ངེས་ཅན་གྱི་སྐབས་དེར་ཆབ་སྲིད་ཀྱི་དགོས་
དབང་ལྟར་དུ་དམངས་སྲོལ་བསྒྱུར་བཅོས་དང་བཟོ་སྐྲུན་བྱས་པ་ཡིན་ལ། འདི་
ལས་ང་ཚོར་ངེས་ཤེས་ཤིག་འདྲོངས་རྒྱུ་ཡོད་པ་ནི། དམངས་སྲོལ་རིག་གནས་ཀྱི་
བྱ་འགུལ་ལ་ལ་སྲིད་འཛིན་པས་རང་གི་འདོད་མོས་ལྟར་དུ་བཟོ་བཅོས་དང་ཁ་
ལོ་སྒྱུར་གྱིན་ཡོད་པ་དང༌། ཆབ་སྲིད་ཀྱི་ངང་ཤུགས་ལ་བསྟུན་ནས་དམངས་སྲོལ་
རིག་གནས་སྐོར་ཞིག་བྱུང་ཚུལ་ཡོད་པ་དེའོ། །
• 45.



༄༅ །།དམངས་སྲོལ་རིག་པ་སྤྱི་བཤད།
༣. ཡུལ་ཁོངས་ལ་བརྟེན་ནས་བྱུང་བ།
རྒྱའི་ངག་རྒྱུན་དུ། རི་བའི་ལྟོ་རྟེན་རི་ཡིན། ཆུ་བའི་ལྟོ་རྟེན་ཆུ་ཡིན། ཞེས་
པ་ལྟར། མི་རིགས་སོ་སོའི་རང་ཉིད་སྡོད་པའི་རི་ཀླུང་དང་ཐང་གཞུང་སོགས་ས་
གཤིས་ཀྱི་ཁོར་ཡུག་མི་འདྲ་བ་ལ་བརྟེན་ནས་ཡུལ་སྲོལ་གོམས་གཤིས་མི་འདྲ་བ་
གྲུབ་པ་ཡིན། ཀུན་གྱིས་མཁྱེན་གསལ་དུ། གང་ཟག་མི་དང་རང་བྱུང་ཁམས་
གཉིས་བར་གྱི་འབྲེལ་བ་ནི་ཤིན་ཏུ་ཟབ་ཅིང་། གང་ཟག་མིས་སྣོད་ཀྱི་འཇིག་
རྟེན་ཁམས་འདི་ལས་འཚོ་བའི་རྒྱུ་ཆས་ལེན་པ་མ་ཟད། ཡུལ་ཁམས་འདི་ལ་རྟེན་
ནས་ཤེས་རིག་སྣ་ཚོགས་སྐྲུན་པ་ཡིན་སྟབས། རང་བྱུང་ཁོར་ཡུག་གང་ལྟ་བུ་ལ་
བསྟུན་ནས་དེ་མཐུན་གྱི་དམངས་སྲོལ་འབྱུང་སྲིད་པ་རེད། མི་རྣམས་སྡོད་པའི་
ཡུལ་ཁོངས་དང་། ཐོན་སྐྱེད་བཟོ་ཚུལ། འཚོ་བ་བྱ་སྟངས་མི་འདྲ་བ་ཇི་བཞིན་དུ་
ས་ཁུལ་དེའི་མི་རྣམས་ཀྱིས་རྒྱུན་འཛིན་བྱ་བའི་དམངས་སྲོལ་ཡང་མི་འདྲ། སའི་
གོ་ལ་ཧྲིལ་བོའི་ཆ་ནས་བཤད་ན། གླིང་དང་གླིང་ཕྲན་མི་འདྲ་བ་ཇི་བཞིན་དུ་
དམངས་སྲོལ་མི་འདྲ་བ་རེ་ཡོད་པ་དང་། རྒྱལ་ཁབ་ཀྱི་ཆ་ནས་བཤད་ན། རང་
རྒྱལ་གྱི་བྱང་ཕྱོགས་ཀྱི་ཕྱུགས་ལས་གཙོ་བོར་སྐྱོང་བའི་ཡུལ་ཁུལ་དང་། ལྷོ་ཕྱོགས་
ཀྱི་སོ་ནམ་གཙོ་བོར་གཉེར་བའི་ས་གནས་ཀྱི་ཡུལ་སྲོལ་མི་འདྲ་བ། དེ་ནས་ཆུང་
ས་ནས་བཤད་ན། རང་རེའི་བོད་ཡུལ་དུའང་ཕྱུགས་ལས་དང་ཞིང་ལས་མི་འདྲ་
བའི་ཡུལ་གྱི་མིས་རྒྱུན་སྲུང་བྱ་བའི་གོམས་སྲོལ་ལ་ཁྱད་པར་མཆིས་ཏེ། འབྲོག་མི་
ལ་མཚོན་ནས་བཤད་ན། 《ཐང་ཡིག་གསར་མ་》ལས་ མི་རྣམས་དབྱར་བལ་
ཕྱིང་དང་དགུན་སློག་པ་གྱོན། རྩྭ་ཆུ་གང་བཟང་ལ་བལྟས་ནས་མཚེར་ས་འཛིན་
• 46 ·



ལེའུ་གཉིས་པ། དམངས་སྲོལ་རིག་གནས་ཀྱི་འབྱུང་ཁུངས་དང་འབྱུང་རྐྱེན་བཤད་པ།
ཞིང་སྦྲ་ནག་ཏུ་སྡོད། ནམ་ཟླ་གྲང་ཚེ་གནས་རྟེན་སྤྱིལ་བོར་བྱེད། (1) ཅེས་འཁོད་
པ་ལྟར། སྔ་དུས་སུ་སྒོ་ཕྱུགས་སྐྱོང་བའི་འབྲོག་མི་རྣམས་རྩྭ་ཆུ་བཟང་ངན་ལ་
བརྟགས་ནས་མཚེར་ས་སྤོ་བ། སྡོད་ས་ངེས་གཏན་ཞིག་མེད་པ་ཞིག་ཡིན་པ་ལ།
ཉེ་ལམ་ས་ཁུལ་ཁ་ཅིག་ལ་རྒྱུ་རྐྱེན་སྣ་ཚོགས་ཀྱི་དབང་གིས་གོམས་སྲོལ་ལ་ཤས་
འཕོ་འགྱུར་བྱུང་བཞིན་འདུག་ནའང་ཡུལ་ཁོངས་དེ་ལ་འགྱུར་ལྡོག་ཆེན་པོ་མེད་
པའི་ཡུལ་གནས་སུ་གོམས་སྲོལ་དེ་མུ་མཐུད་དུ་རྒྱུན་སྲུང་བྱེད་ཀྱིན་ཡོད་པ་དང་།
སོ་ནམ་པ་རྣམས་ལ་མཚོན་ནའང་། ས་བབ་ཀྱི་དྲོད་གཤེར་དང་མཐུན་པར་གྲོ་
དང་འབྲས། ནས་དང་སྲན་མ་རྨོ་འདེབས་བྱེད་པ། དེ་བཞིན་དུ་ཡུལ་ཁོངས་
དེའི་ས་བབ་དང་གནམ་གཤིས། ཡུལ་དེའི་སོ་ནམ་བྱེད་སྟངས། ཡུལ་མི་དེའི་
བསམ་བློ་འཁྱེར་སོ། འགྲོ་འདུག་གཏམ་སྤྱོད་ལ་སོགས་ཡུལ་ཁོངས་དེའི་ཁྱད་
ཆོས་དང་མཐུན་པའི་དམངས་སྲོལ་རིག་གནས་བྱུང་ཡོད་པ་ལ། རང་ཅག་བོད་
མིའི་གཏམ་དཔེར། ས་ཆ་རེ་ལ་དཔེ་རེ། ལུང་བ་རེ་ལ་ཆུ་རེ། ཞེས་བརྗོད་ཚུལ་
ཡོད་པ་དེ་ཐོག་ནས་ཀྱང་ཡུལ་ཁོངས་དང་ས་གནས་མི་འདྲ་བ་རེ་ལ་དམངས་
སྲོལ་མི་འདྲ་བ་ཡོད་པ་དེ་གསལ་བོར་བསྟན་ཡོད་པ་རེད།
༤ ཆོས་ལུགས་ལ་བརྟེན་ནས་བྱུང་བ།
དམངས་ཁྲོད་དུ་རྒྱུན་སྤེལ་བྱ་བཞིན་པའི་དམངས་སྲོལ་ཕལ་ཆེར་ཞིག་
ཆོས་ལུགས་རིག་གནས་དང་འབྲེལ་བ་ཆེ་ལ། དམངས་སྲོལ་ཁ་ཤས་ཐད་ཀར་
ཆོས་ལུགས་ཀྱི་ཆོ་ག་དེ་འཕོ་འགྱུར་ལས་བྱུང་བ་ཡིན། དེ་ཡང་དམངས་སྲོལ་རིག་
(] ཐང་ཡིག་གསར་རྙིང་ལས་བྱུང་བའི་བོད་ཆེན་པོའི་སྲིད་ལུགས། དོན་གྲུབ་རྒྱུལ་དང་ཁྲིན་ཆིན་དབྱིན་གྱིས་
བསྒྱུར། མཚོ་སྔོན་མི་རིགས་དཔེ་སྐྲུན་ཁང་། 1983ལོའི་ཟླ་6པར།
• 47 •



༄༅ །།དམངས་སྲོལ་རིག་པ་སྤྱི་བཤད།
པར་མཁས་པ་ཁ་ཅིག་གིས། དམངས་སྲོལ་ནི་ཞན་འགྱུར་དུ་སོང་བའི་ཆོས་
ལུགས་རེད། ཅེས་བསྙད་ཡོད་དེ། དེ་ལྟར་བསྙད་དོན་ཡང་ཚད་ངེས་ཅན་ཞིག་
ནས་དམངས་སྲོལ་དང་ཆོས་ལུགས་བར་དུ་སོ་སོར་དབྱེ་བར་དཀའ་བའི་འབྲེལ་
བ་ཡོད་པ་དེ་ཤུགས་ནས་རྟོགས་ནུས། ང་ཚོས་ཤེས་གསལ་དུ། ཆོས་ལུགས་ལ་
དུས་ཀྱི་འཕེལ་རིམ་གྱི་སྒོ་ནས་དབྱེ་ན་ཚེ་ཕྱོགས་ནས་གདོད་མའི་སྐབས་སུ་བྱུང་
བའི་གནའ་དུས་ཆོས་ལུགས་དང་། གནའ་དུས་ཆོས་ལུགས་དེའི་རྨང་གཞི་ལས་
འཕོས་པའི་དེང་རབས་ཆོས་ལུགས་བཅས་རིགས་གཉིས་ཡོད་པ་ལ། དེ་ཡང་
གནའ་དུས་ཆོས་ལུགས་ནི་འགྲོ་བ་མིས་ཐོག་མར་རང་བྱུང་ཁམས་འདི་དང་
ཐུག་འདྲིས་བྱུང་བ་དང་། ཡང་ན་རང་བྱུང་ཁམས་འདི་ལ་ཧབ་ཐོབ་རྒྱག་པའི་
སྐབས་ནས་བཟུང་རིམ་གྱིས་དར་སྤེལ་བྱུང་བ་ཞིག་ཡིན། དེ་བཞིན་དུ་ད་ལྟའི་
དུས་འདི་ལ་མི་རྣམས་ཀྱིས་རྒྱུན་འཛིན་བྱ་བའི་དེང་རབས་ཆོས་ལུགས་འདི་ལ་
བརྟག་ཅིང་དཔྱད་ནའང་། དེའི་ནང་དུ་གདོད་མའི་དུས་སུ་བྱུང་བའི་ཆོས་
ལུགས་ཀྱི་གྲུབ་ཆ་ལ་ཤས་དང་། དེ་ནས་དུས་རབས་མི་འདྲ་བའི་སྐབས་སུ་བྱུང་
བའི་ལྟ་གྲུབ་ལས་ལ་ཤས་མངོན་དུ་གསལ་བ་དང་ལ་ཤས་མངོན་དུ་མི་གསལ་
བའི་ཚུལ་དུ་ཡོད་པ་རེད། དཔེར་ན། གདོད་མའི་དུས་སུ་བྱུང་བའི་ཆོས་ལུགས་
ལ་མཚོན་ན། དུས་ཡུན་ཤིན་ཏུ་རིང་བའི་བསྐལ་བ་ཡ་ཐོག་གི་སྤྱི་ཚོགས་ནང་དུ།
མི་རིགས་སོ་སོའི་མེས་པོ་རྣམས་ཀྱིས་རང་གི་འཚོ་བའི་ཆེད་དུ་རི་དྭགས་བདའ་
བ་དང་ཉ་འཛིན་པ། དེ་ནས་མ་རྨོས་ལོ་ཏོག་གི་འབྲུ་འཐུ་བ་སོགས་མ་ཐའི་
བཟའ་བཏུང་སྤྱོད་གསུམ་སྐོར་གྱི་ལས་ཀའི་ཤེས་བྱ་དེ་དག་ངེས་པར་ཤེས་དགོས་
པ་དང་སྒྲུབ་དགོས་པ་ཞིག་ཡིན་མོད། ཡང་སྐབས་དེའི་དུས་སུ། ལས་ཀ་དེ་དག་
སྒྲུབ་བྱེད་ཀྱི་ཡོ་བྱད་རྟུལ་བ་དང་། ཐབས་ཤེས་ཉུང་ཞིང་ནུས་ཤུགས་ཞན་པས་ཉི་
，48 -



ལེའུ་གཉིས་པ། དམངས་སྲོལ་རིག་གནས་ཀྱི་འབྱུང་ཁུངས་དང་འབྱུང་རྐྱེན་བཤད་པ།
ཟླ་འཆར་ནུབ་དང་སྐྱེ་རྒ་ན་འཆི་སོགས་རང་བྱུང་ཆོས་ཉིད་ཀྱི་ཁྱད་ཆོས་མང་པོ་
ཞིག་ཇི་བཞིན་དུ་རྟོགས་མ་ནུས་པས། ཆག་སྒོ་ཆེ་བའི་རང་བྱུང་ཁམས་འདིའི་
འཇིགས་པ་ཟློག་ཐབས་ལ་ལྷ་ཀླུ་གཉན་བཙན་སོགས་འགྲོ་བ་མི་ལས་ནུས་པ་ཆེ་
བའི་སྲིད་པའི་མགོ་བདག་ཅིག་ཡོད་པར་འདོད་པས་དེ་མཐུན་གྱི་མགོན་སྐྱབས་
ཤིག་མི་རྣམས་ཀྱི་སེམས་སུ་བཟོ་སྐྲུན་དང་། བཟོ་སྐྲུན་བྱས་པའི་མགོན་སྐྱབས་
དེ་ལ་མཆོད་བཀུར་བགྱིས་པས། ཐོག་མའི་དུས་ཀྱི་མཆོད་སྲོལ་སྣ་ཚོགས་སམ་
ཆེས་གདོད་མའི་དད་མོས་བྱུང་ཞིང་། མཆོད་སྲོལ་དེ་དག་རིམ་པར་རྒྱུན་སྤེལ་དུ་
སོང་ནས་མེད་དུ་མི་རུང་བའི་སྤྱི་ཚོགས་བྱ་འགུལ་ཞིག་དང་ཐོན་སྐྱེད་བྱེད་སྟངས་
ཤིག་ཏུ་གྱུར། སྤྱི་ཚོགས་བྱ་འགུལ་འདི་དང་ཐོན་སྐྱེད་བྱེད་སྟངས་འདི་ནི་
དམངས་སྲོལ་རིག་གནས་ཀྱི་མ་ཕྱི་རུ་གྱུར་ཡོད། དམངས་སྲོལ་རིག་གནས་
འདིའི་སྐོར་ལ་གདོད་མའི་དུས་ཀྱི་དམངས་སྲོལ་རིག་གནས་ཞེས་མིང་བཏགས་
ནའང་མི་ཆོག་པ་མེད་ལ། གདོད་མའི་དུས་ཀྱི་ཆོས་ལུགས་ཀྱང་འདི་ཡིན་སྲིད་ཀྱི་
རེད། དེའི་རྗེས་སུ་གཡུང་དྲུང་བོན་ཆོས་དར་བ་དང་། དེ་ནས་དུས་རབས་
བདུན་པའི་སྐབས་ནས་བཟུང་སངས་རྒྱས་ཆོས་ལུགས་བོད་ཁ་བ་ཅན་གྱི་ཡུལ་
དུ་དར་ནས་བོད་མིའི་བསམ་བློ་དང་། རིག་གནས་དང་། འཚོ་བའི་གོམས་སྲོལ་
བཅས་ཕྱོགས་གང་ཐད་ལ་ཤུགས་རྐྱེན་གཏིང་ཟབ་ལ་རྒྱ་ཆེ་བ་ཞིག་ཐེབས་ཡོད་
ཀྱང་། དུས་རྒྱུན་གྱི་དམངས་སྲོལ་རིག་གནས་གྲལ་དུ་གདོད་མའི་ཆོས་ལུགས་ཀྱི་
ཁྱད་ཆོས་ལྡན་པའི་རི་ལ་རི་ལྷ་དང་། བྲག་ལ་བྲག་ལྷ། ཆུ་ལ་ཆུ་ལྷ། མཚོ་ལ་མཚོ་
ལྷ། ནགས་ལ་ནགས་ལྷ་སོགས་ཀྱི་དད་མོས་བྱེད་སྟངས་དེ་དག་འཕོ་འགྱུར་
དང་། ཡང་ན་རྣམ་པ་དང་ངོ་བོ་བསྒྱུར་བའི་ངང་ནས་རྒྱུན་འཛིན་བྱེད་ཀྱིན་ཡོད་
པ་མ་ཟད། བྱེད་སྒོ་དེ་དག་ནི་མི་ཀུན་ནས་རང་འགུལ་གྱིས་རྒྱུན་སྤེལ་དང་བརྩི་
ཁབ་
· 49 ·



༄༅།།དམངས་སྲོལ་རིག་པ་སྤྱི་བཤད།
སྲུང་། མི་ཀུན་གྱི་འཚོ་བའི་ནང་དུ་མེད་དུ་མི་རུང་བའི་ཆོ་ག་དང་བྱེད་སྒོ་སྣ་
ཚོགས་སུ་གྱུར་འདུག་པ་ལྟར་ལགས། ཆོས་ལུགས་དད་མོས་ལྡན་པའི་མི་རིགས་
ཀུན་གྱི་རིག་གནས་ཡོད་ཚད་ནང་དུ་རང་རང་གི་དད་མོས་བྱེད་པའི་བསྟན་པ་
དང་སྟོན་པ་དེའི་ལྟ་གྲུབ་ཁྱབ་བརྡལ་བྱེད་ཀྱིན་ཡོད་པ་རྒྱུན་ལྡན་ཞིག་གི་ཚུལ་
ཡིན་པ་ཕུད། རྒྱ་ཆེ་བའི་མི་དམངས་ཀྱི་ཐོན་སྐྱེད་དང་འཚོ་བའི་ནང་དུའང་དེའི་
ལྟ་གྲུབ་དེར་དད་མོས་བྱེད་པའི་གཟུགས་བརྙན་རབ་དང་རིམ་པ་ཞིག་རང་
ཤུགས་སུ་ཚུལ་མི་འདྲ་བའི་སྒོ་ནས་མཚོན་སྟོན་བྱེད་ཀྱིན་ཡོད་སྲིད་ཀྱི་རེད། རྣམ་
པ་དང་གནས་ཚུལ་དེ་དག་གི་ཐོག་ནས་བལྟས་ན། ཆོས་ལུགས་ནི་དམངས་
སྲོལ་རིག་གནས་འདི་འབྱུང་རྐྱེན་གྱི་རྒྱུ་ཆ་གལ་ཆེ་བ་ཞིག་ཡིན་པ་མངོན་པར་
གསལ་པ་རེད།
༥. སྐད་བརྡ་ལ་བརྟེན་ནས་བྱུང་བ།
སྐད་བརྡ་ནི་མི་རྣམས་ཀྱི་བསམ་བློ་བརྗེ་རེས་དང་འབྲེལ་བ་མཚམས་
སྦྱོར་བྱེད་སྤྱད་དང་། རིག་གནས་སྣ་ཚོགས་ཀྱི་སྐྱེད་ཡུམ་ལྟ་བུ་ཞིག་ཡིན་ལ།
དམངས་སྲོལ་རིག་གནས་ནི་དེ་ལས་ཀྱང་མི་རྣམས་ཀྱི་ངག་བརྡ་ལ་བརྟེན་ནས་
རྒྱུན་སྤེལ་བྱེད་ཚུལ་ནི་གཙོ་བོ་ཡིན་པས། སྐད་བརྡ་ནི་དམངས་སྲོལ་རིག་གནས་
གྲུབ་ཆ་གལ་ཆེན་ཞིག་ཡིན་པ་ཕུད། སྐད་བརྡ་རང་སྟེང་ནའང་དམངས་སྲོལ་
རིག་གནས་ཀྱི་ཁྱད་རྟགས་མང་པོ་ཞིག་རང་བཞིན་དུ་གྲུབ་ནས་ཡོད། དེ་ཡང་ང་
ཚོས་སྐད་བརྡ་བྱུང་འཕེལ་གྱི་ལོ་རྒྱུས་ལ་ཕྱི་མིག་ཅིག་འཕངས་ན། མི་རིགས་སོ་
སོའི་སྐད་ཆ་དང་ཡི་གེ་བྱུང་ཚུལ་དེ་ལ་རང་རང་གི་ཐུན་མིན་གོ་རིམ་བརྒྱུད་མྱོང་
བ་དང་། ཕ་སྐད་དང་ཡུལ་སྐད་སོགས་ལ་ས་གནས་ཀྱི་ཁྱད་ཆོས་མངོན་པར་
：50 •



ལེའུ་གཉིས་པ། དམངས་སྲོལ་རིག་གནས་ཀྱི་འབྱུང་ཁུངས་དང་འབྱུང་རྐྱེན་བཤད་པ།
གསལ་བ་དང་། དེ་རེ་རེར་འདྲ་མིན་གྱི་རིག་གནས་འབྱུང་རྐྱེན་རེ་འདེད་རྒྱུ་ཡོད་
པ་ཡིན། དེས་དམངས་སྲོལ་རིག་ གནས་ཀྱི་སྐད་ཆའི་སྣང་ཚུལ་དེ་དག་ནི་
དམངས་སྲོལ་རིག་པ་དང་སྐད་བརྡ་རིག་པའི་རྒྱུ་ཆ་ཤིན་ཏུ་གལ་ཆེན་ཞིག་ཡིན།
གཞན་སྐད་བརྡ་རིག་པ་ནི་སྤྱི་ཚོགས་རིག་པའི་རིག་ཚན་གྱི་གྲལ་དུ་གལ་ཆེ་བ་
ཞིག་རེད། དཔེར་ན། ལྷ་སྒྲུང་གི་ཞིབ་འཇུག་ཐད་ནས་བཤད་ན། ནུབ་ཕྱོགས་ཀྱི་
ལྷ་སྒྲུང་རིག་པ་ཞིབ་འཇུག་པ་མང་པོ་ཞིག་གིས་སྔ་སོར་སྐད་བརྡ་རིག་པ་བཀོད་
ནས་ལྷ་སྒྲུང་ལ་ཞིབ་དཔྱོད་བྱས་པ་མ་ཟད། དཔྱད་འབྲས་གཡུར་དུ་ཟ་བ་ལོན་
མྱོང་། སྒོས་སུ་ལྷ་ སྒྲུང་གི་བྱུང་འཕེལ་སྐོར་ལ་རིག་ལམ་བཟང་ཤོས་ཤིག་རྙེད་
ཅིང་། དེས་ལ་ཤས་ཀྱིས། ལྷ་སྒྲུང་ནི་གནའི་སྐད་བརྡ་དོན་དེ་ལ་ནོར་སྐྱོན་དང་
ཆད་ལྷག་ལས་བྱུང་བར་སྨྲ་བ། དེ་དང་དེ་ལྟ་བུ་སྐད་བརྡ་ཞིབ་འཇུག་ལ་བརྟེན་
ནས་ཤེས་རིག་གང་མང་ཞིག་གི་བྱུང་འཕེལ་གྱི་རང་བཞིན་རྟོགས་ཐུབ་བྱུང་བ་
རེད།
དེས་འཛམ་གླིང་གི་ཆ་ནས་བལྟས་ན། དམངས་སྲོལ་རིག་གནས་ལ་
ཞིབ་དཔྱོད་བྱེད་མཁན་རྣམ་པས་སྐད་བརྡ་དམངས་སྲོལ་དང་། སྐད་བརྡའི་
དམངས་སྲོལ་སྣང་ཚུལ་དེ་ལ་དོ་སྣང་དང་གཅིགས་སྣང་ཆེན་པོ་བྱེད་ཀྱིན་ཡོད་པ་
མ་ཟད། སྐད་བརྡའི་དམངས་སྲོལ་སྣང་ཚུལ་དེ་དག་དཔྱད་གཞི་བྱས་ནས་
དཔྱད་འབྲས་ལེགས་པོ་ཞིག་ཐོན་བཞིན་ཡོད་པ་རེད། མཚམས་མཚམས་སུ་
སྐད་ཆ་དང་ཡི་གེ་ནི་མི་རིགས་ཤིག་གི་མཚོན་བྱེད་ཅིག་ཏུ་འཇོག་གིན་ཡོད་པ་
ལྟར། དེ་དག་གི་ཕྱིར་ན་དམངས་སྲོལ་རིག་པ་དང་སྐད་བརྡ་རིག་པའི་བར་
དུའང་འབྲེལ་བ་ཟབ་པོ་ཞིག་ཡོད་པ་རེད་ཅེས་བརྗོད་ན་གནས་ལུགས་དང་
མཐུན་པ་ཞིག་ཡིན།
• 51:



༄༅ །།དམངས་སྲོལ་རིག་པ་སྤྱི་བཤད།
མདོར་བསྡུས་སུ་བཤད་ན། སྤྱི་ཚོགས་སྒྲིག་གཞི་ནི་དཔལ་འབྱོར་དང་
ཆབ་སྲིད། སྤྱི་ཚོགས་སོགས་འབྲེལ་ཡོད་ཀྱི་ཁྱབ་ཁོངས་མང་པོ་ཞིག་ལས་གྲུབ་པ་
ཡིན་པ་དང་། སྤྱི་ཚོགས་རིག་གནས་ནི་ཉོག་དྲ་ཆེ་ཞིང་རིག་གནས་སྣ་མང་ཕར་
བསྣོལ་ཚུར་བསྣོལ་ལས་གྲུབ་པ་ཞིག་ཡིན་སྟབས། སྤྱི་ཚོགས་འཚོ་བ་འདི་ལ་
ཞབས་འདེགས་བྱེད་པའི་དམངས་སྲོལ་རིག་གནས་ལ་མཚོན་ནའང་། སྣ་མང་
འཐུས་ཚང་དང་སྔ་གཞུག་གོ་རིམ་ལྡན་པ་ཞིག་ཡིན་པ་བརྗོད་མ་དགོས་པ་ཤིག་
ཡིན་ལ། དམངས་སྲོལ་ལ་ཤས་བྱུང་དུས་སུ་དཔལ་འབྱོར་དང་། ཆབ་སྲིད་དང་།
ཡུལ་ཁོངས་དང༌། ཆོས་ལུགས་དང་། སྐད་བརྡ་ལ་སོགས་ཕྱོགས་གཅིག་གིས་
ཤུགས་རྐྱེན་ཐེབས་པ་ཤེད་ཆེ་སྲིད་མོད། འོན་ཀྱང་ཐ་གཅིག་ཏུ་དཔལ་འབྱོར་
དང་། ཡང་ན་ཆོས་ལུགས་གང་ཞིག་ལ་བརྟེན་ནས་བྱུང་བ་མ་ཡིན་པར་དེ་དག་
གི་བར་དུ་ཕན་ཚུན་རྟེན་འབྲེལ་དང་། ཕན་ཚུན་ཚོད་འཛིན་དང་ཕན་ཚུན་སྐུལ་
འདེད་བཅས་ཀྱི་འབྲེལ་བ་ཡོད་པ་རེད།
སྨྲས་པ།
གླིང་ཀའི་ཚལ་གྱི་མེ་ཏོག་སྣ་བརྒྱ་བཞིན། །
འགྲོ་མིའི་ཕུན་ཚོགས་ལུགས་སྲོལ་སྣ་ཚོགས་འདི། །
འཁྲུངས་པའི་གཤིན་ས་སོ་སོར་ཡིན་ཀྱང་རུང་། །
ཀུན་པོ་འཚོ་དངོས་ལས་བྱུང་འདྲ་པོ་ཡིན། །
，52 -



333
੫੪੩,੧੪
#p********
***
**
**
*
* ***
*
* * *
* Rਦੀ*** *
"
#
6
##
-
4
ਦਾ
**********************
#*#E###############
བསང་ཁྲི་དང་དར་ལྕོག
*E**E*#*
#.
*
॥
**£4Eef? #########
****
#
#*#*#*
6ਣ੬੬E#EW੬੬੬੧***
#F4Fe
*5
Ex56੬੬੬੬੬੬#bw
#678bਈEEEEEE
E6
%E6%A454**********



ལེའུ་གསུམ་པ།
དམངས་སྲོལ་རིག་གནས་ཀྱི་ཁྱད་ཆོས་བཤད་པ།
དམངས་སྲོལ་གོམས་གཤིས་འདི་ནི་འགྲོ་བ་མིའི་སྤྱོད་སྟངས་ཤིག་གི་ཚུལ་
དུ་བཞག་པའི་ཆ་ནས་བཤད་ན། འགྲོ་བ་མིའི་རིགས་རྒྱུད་ཀྱི་ལོ་རྒྱུས་རིག་གནས་
ཀྱི་ཡུལ་ཁམས་མི་གཅིག་པ་དང་། ཡུལ་སྡེའི་གནས་བབ་ཁོར་ཡུག་མི་འདྲ་བ་
བཅས་ཀྱི་དབང་གིས། མི་ཀུན་པོའི་སྣང་ངོར་དམངས་སྲོལ་རིག་གནས་དེ་དག་
ནི་ཕན་ཚུན་མི་འདྲ་བར་སོ་སོར་ཁེར་རྐྱང་བ་ཞིག་ཡིན་པའི་ཚོར་སྣང་སྐྱེས་སྲིད་
མོད། དོན་དངོས་སུ་ཞིབ་ཏུ་བརྟག་ཅིང་དཔྱད་ན། འདྲ་མིན་གྱི་དམངས་སྲོལ་
རིག་གནས་དེ་དག་ལ་ཐུན་མོང་གི་ཁྱད་ཆོས་ཤིག་འཚོལ་རྒྱུ་ཡོད་དེ། ཁྱད་ཆོས་
དེ་སྤྱི་བསྡོམས་བྱས་ནས་བཤད་ན་ཕྱོགས་ལྔ་ཙམ་གྱི་ནང་དུ་བསྡུས་ན་ཆོག་པ་
རེད།
གཅིག ཐུན་མོང་གི་ཁྱད་ཆོས་ལྡན་པ།
གོམས་སྲོལ་གྱི་ཁྱད་ཆོས་གཙོ་ཤོས་ཤིག་ནི་ཡུལ་དུས་ངེས་ཅན་དེ་ན་འཚོ་
• 55.



༄༅ །།དམངས་སྲོལ་རིག་པ་སྤྱི་བཤད།
བའི་རྒྱ་ཆེ་བའི་མི་མང་དམངས་ཚོགས་དེ་ཀུན་པོས་ཁས་ལེན་ཞིང་། ཐུན་མོང་
དང་སྤྱི་མཐུན་དུ་བེད་སྤྱོད་བྱེད་པའི་འཚོ་བའི་གོམས་གཤིས་དེ་ཡིན། དམངས་
སྲོལ་ནི་གསར་གཏོད་བྱེད་མཁན་དང་རྒྱུན་འཛིན་བྱེད་མཁན། ཉམས་ལེན་
བྱེད་མཁན་ཚང་མ་རྒྱ་ཆེ་བའི་དམངས་ཚོགས་ཡིན། སྒོས་སུ་དམངས་སྲོལ་ནི་
ཐུན་མོང་གིས་ གསར་གཏོད་དང་ཐུན་མོང་གིས་བེད་སྤྱོད། ཐུན་མོང་གིས་
ཉམས་ལེན། ཐུན་མོང་གིས་རྒྱུན་འཛིན་བཅས་བྱ་བའི་འཚོ་བའི་རིག་གནས་
ཤིག་ཡིན་སྟབས། དམངས་སྲོལ་གྱི་ཁྱད་ཆོས་གཙོ་ཤོས་ཤིག་ནི་ཐུན་མོང་གི་རང་
བཞིན་དེ་ཡིན། དེ་ཡང་མི་རིགས་ཤིག་ལ་དཔེ་མཚོན་ནས་བཤད་ན། མི་རིགས་
སོ་སོའི་འཚོ་བའི་ གནས་སྟངས་དང་། ལོ་རྒྱུས་རིག་གནས་དང་། བསམ་བློ་
གོམས་གཤིས་བཅས་མི་འདྲ་བའི་དབང་གིས་མི་རིགས་སོ་སོར་རང་རིགས་ཀྱི་
མི་རྣམས་ལ་གསལ་ཆ་ཡོད་པ་དང་མི་ཀུན་པོས་ཁས་ལེན་པའི་དམངས་སྲོལ་
རིག་གནས་རེ་གྲུབ་ཡོད་ངེས། དེ་ཡང་དམངས་སྲོལ་རིག་གནས་ཁ་ཤས་ཤིག་ནི་
མི་རིགས་གཅིག་གི་ཡུལ་གཅིག་པུ་ནི་མ་གཏོགས་མི་རིགས་གཞན་དང་གཞན་
གྱི་དམངས་ཁྲོད་ན་དེ་ལྟའི་དམངས་སྲོལ་མཐོང་རྒྱུ་མི་འདུག་པའི་གནས་ཚུལ་
ཡང་ཡོད་སྲིད། མི་རིགས་གཅིག་གི་ཁྲོད་དུ་དར་བའི་དམངས་སྲོལ་རྒྱ་ཆེ་ཆུང་
གང་ལྟ་བུ་ཞིག་ལ་མཚོན་ནའང་མི་སྐོར་ཚོགས་ཤིག་གིས་ཐུན་མོང་དུ་བེད་སྤྱོད་
པ་དང་རྒྱུན་འཛིན་བྱ་བ་དེ་ལས་ད་གཟོད་མི་རིགས་ཀྱི་ཁྱད་རྟགས་ལྡན་པའི་
དམངས་སྲོལ་ཞིག་ཏུ་གྱུར་བ་ཡིན། ཁྱད་རྟགས་དེ་ལ་མཚོན་ནའང་མི་རིགས་
དེའི་ཕྱིའི་རྣམ་པ་མཚོན་པ་དང་མངོན་པ་ཙམ་ཞིག་མ་ཡིན་པར། མི་རིགས་དེའི་
ནང་སེམས་ཀྱི་ལྟ་དགོངས་དང་ཕྱིའི་སྤྱོད་པའི་འགྲོ་ལུགས་ཕྱོགས་གཉིས་གོ་ནས་
ཡོངས་སུ་མཚོན་པ་ཞིག་ཡིན། ང་ཚོས་ཤེས་གསལ་ལྟར། མི་རིགས་ཤིག་གི་གྲུབ་
: 56.



ལེའུ་གསུམ་པ། དམངས་སྲོལ་རིག་གནས་ཀྱི་ཁྱད་ཆོས་བཤད་པ།
རྐྱེན་ལ་སྲོལ་རྒྱུན་རིག་གནས་དང་ཡུལ་བབ་གནས་སྟངས། ཆབ་སྲིད་ལོ་རྒྱུས་ལ་
སོགས་རྒྱུ་ཆ་མང་པོ་ཞིག་འདུས་དགོས་པ་ཇི་བཞིན་དུ། དམངས་སྲོལ་ལའང་
ཐུན་མོང་གིས་གསར་གཏོད་བགྱིས་པའི་སྲོལ་རྒྱུན་རིག་གནས་དང་འཚོ་རྟེན་གྱི་
ཡུལ་བབ་གནས་ཚུལ་ལ་སོགས་ཚང་དགོས་པ་རེད། དེའང་ང་ཚོས་སྲོལ་རྒྱུན་
རིག་གནས་ཀྱི་རུས་རྐང་དུ་བཞག་ཆོག་པའི་ཆོས་ལུགས་དད་མོས་ཀྱི་ལམ་ནས་
བལྟས་ན། འཇིག་རྟེན་ཐོག་གི་མི་རིགས་མང་ཆེ་བ་ལ་སྟོན་པ་དང་བསྟན་པ་མི་
འདྲ་བ་རེ་ཡོད་པ་དང་། སྟོན་པ་དང་བསྟན་པ་མི་འདྲ་བ་དེ་ལ་ལྟ་གོམས་སྤྱོད་
གསུམ་ཡང་མི་འདྲ་བ་རེ་ཡོད་ཅིང་། སྟོན་པ་སོ་སོ་ལ་དད་པ་དང་བསྟན་པའི་
དགོངས་པ་དེ་གོ་བ་འདྲ་མིན་བྱུང་བ་ལ་བརྟེན་ནས་མི་རྣམས་ལ་འཇིག་རྟེན་ལྟ་
ཚུལ་སོ་སོ་དང་བསམ་བློའི་ཀུན་སྤྱོད་སོ་སོ་བྱུང་བ་རེད། དཔེར་ན། རང་ཅག་
བོད་ཡུལ་ལ་མཚོན་ན། དུས་རབས་བདུན་པ་ནས་བཟུང་སངས་རྒྱས་ཤཱཀྱ་ཐུབ་
པའི་གཞུང་བསྟན་ནང་འདྲེན་བྱེད་པ་ལ་ནུས་ཤུགས་སྣ་ཚོགས་བཏོན་ནའང་།
གདོད་མའི་དུས་ནས་བཟུང་རང་ས་རང་ཡུལ་དུ་རིམ་གྱིས་དར་ཡོང་བའི་བོན་
པོའི་ལྟ་བ་དང་ཆོ་ག་གང་མང་ཞིག་རྒྱ་ཆེ་བའི་མི་ཚོགས་ཀྱི་འདུ་ཤེས་འཛིན་
སྟངས་ལས་གཙང་སེལ་བྱེད་མ་ཐུབ་པ་དང༌། ཡང་ན་མི་ཀུན་གྱི་བློའི་ཕུགས་
ནས་འདོར་ན་མ་འདོད་པས། དེང་སང་བོད་བརྒྱུད་ནང་བསྟན་ཞེས་རྒྱུ་གར་
ནག་ལ་སོགས་ཡུལ་ཁམས་གཞན་དང་གཞན་ན་དར་བའི་སངས་རྒྱས་ཆོས་
ལུགས་དང་མི་འདྲ་བར། བོད་མི་དང་ཡང་ན་བོད་བརྒྱུད་ནང་བསྟན་གྱིས་
ཤུགས་རྐྱེན་ཐེབས་པའི་དད་ལྡན་པ་རྣམས་ཀྱིས་ཐུན་མོང་གིས་དད་མོས་དང་
ཉམས་ལེན། རྒྱུན་འཛིན་བྱེད་ཀྱིན་ཡོད་པ་ལྟར་ལགས།
དེ་ནས་འཚོ་བའི་གནས་བབ་ཀྱི་ལམ་ནས་བཤད་ནའང༌། མི་རིགས་སོ་
：57.



༄༅ །།དམངས་སྲོལ་རིག་པ་སྤྱི་བཤད།
སོ་སྡོད་པའི་ཡུལ་གནས་མི་གཅིག་པ་དང་། ཡུལ་གནས་དེ་དག་གི་གནམ་
གཤིས་གནས་ཚུལ་དང་དཔལ་འབྱོར་ཐོན་ཁུངས་མི་འདྲ་བ་བཅས་ཀྱི་དབང་
གིས། ས་ཆ་སོ་སོའི་འཚོ་བའི་ལོངས་སྤྱོད་བྱེད་ཚུལ་ལའང་ཁྱད་པར་ཆེན་པོ་ཡོད་
པ་རེད། དཔེར་ན། གྱོན་ཆས་ལྟ་བུར་མཚོན་ན། གྲང་ངར་ཆེ་བའི་ས་ཆ་ནས་
པགས་རིགས་དང་བལ་རིགས་ཀྱི་ལྭ་གྱོན་པ་དང༌། དྲོད་གཤེར་ཆེ་བའི་ས་ཆ་
ནས་རས་ལཱ་སྲབ་མོ་ཙམ་གོན་པ། བཟའ་བཏུང་ལྟ་བུར་མཚོན་ནའང་། སྒོ་
ཕྱུགས་སྐྱོང་བའི་འབྲོག་ས་ནས་ཤ་མར་ཐུད་གསུམ་ལ་སོགས་འཚོ་རྟེན་གཙོ་བོ་
བྱེད་པ་དང་། ལོ་ཏོག་སོ་ནམ་འདེབས་སའི་ཡུལ་སྡེ་ནས་འབྲུ་རིགས་སྣ་ཚོགས་
འཚོ་རྟེན་གཙོ་བོ་བྱེད་པ། དེ་བཞིན་དུ་ཆུ་ཀླུང་དང་མཚོ་འགྲམ་ན་སྡོད་པའི་མི་
རྣམས་ཀྱིས་ཆུ་བྱ་དང་རྩྭ་རིགས་འཚོ་རྟེན་གཙོ་བོ་བྱེད་ཀྱིན་ཡོད་པ། སའི་ཆགས་
དབྱིབས་དང་གནམ་གཤིས་དྲོད་གྲང་ལ་སོགས་མི་འདྲ་བ་དེ་ལ་དེ་བསྟུན་དུ་
ཡུལ་དེ་ན་འཚོ་ཞིང་གཞེས་པའི་མི་ཚོགས་དེས་རང་རང་གི་འཚོ་རྟེན་དེར་གཞི་
བཅོལ་ནས། མི་རིགས་དང་ས་ཁུལ་དེའི་ཁྱད་ཆོས་ལྡན་པའི་ཟས་རིགས་རྣམ་པ་
སྣ་ཚོགས་ཤིག་ཐུན་མོང་དུ་བེད་སྤྱོད་དང་འཛིན་སྤེལ་བྱ་བ་ལྟར་རོ། །
དམངས་སྲོལ་རིག་གནས་གང་ལྟ་བུ་ཞིག་ཡིན་ཡང་སྤྱི་ཚོགས་ཁོར་ཡུག་
ངེས་ཅན་དེ་ན་གནས་པའི་མི་ཐམས་ཅད་ཀྱིས་ཁས་ལེན་ཞིང་། མི་ཚང་མའི་
རྒྱུན་ལྡན་འཚོ་བའི་ནང་དུ་གོམས་གཤིས་སུ་གྱུར་ཡོད་པ་ཞིག་ལ་དམངས་སྲོལ་
རིག་གནས་ཞེས་འབོད་པ་ལས། མི་རེ་གཉིས་ཀྱི་སྤྱོད་སྟངས་དང་གོམས་སྲོལ་དེ་
ལ་དམངས་སྲོལ་ཞེས་པའི་མིང་གཏན་ནས་མི་ཐོགས། དམངས་སྲོལ་གང་དང་
གང་ལྟ་བུ་ཞིག་ཡིན་ཡང་དང་ཐོག་བྱུང་བའི་སྐབས་སུ། མི་རེ་གཉིས་ཀྱིས་སྲོལ་
བཏོད་པ་ཡིན་པའི་དབང་དུ་བཏང་ནའང་། དེ་ལ་མི་ཀུན་གྱིས་ཁས་ལེན་པ་དང་
• 58 .



ལེའུ་གསུམ་པ། དམངས་སྲོལ་རིག་གནས་ཀྱི་ཁྱད་ཆོས་བཤད་པ།
རྒྱུན་སྤེལ་བ། མི་མང་པོ་ཞིག་གིས་ཟུར་བརྒྱན་དང་ཁ་སྐོང་མ་བྱས་ན། མི་ཀུན་
གྱི་ཡིད་དབང་འགུག་པ་དང་ཕུན་སུམ་ཚོགས་པའི་དམངས་སྲོལ་ཞིག་ཏུ་འགྱུར་
མི་སྲིད། གལ་ཏེ་གོམས་སྲོལ་ཞིག་མི་ཚང་མས་ཁས་ལེན་པའི་དམངས་སྲོལ་དུ་
གྱུར་ན་མི་རྣམས་ཀྱིས་རང་འགུལ་གྱིས་ནུས་པ་ཅི་ཡོད་བཏོན་ནས་རྒྱུན་སྲུང་
དང་ཕུན་ཚོགས་སུ་གཏོང་ངེས། དེའི་སྟབས་ཀྱིས་དམངས་སྲོལ་ལ་ནི་མི་རིགས་
ཤིག་གམ་མི་སྐོར་ཚོགས་ཤིག་གིས་མཉམ་དུ་བཟོ་སྐྲུན་བགྱིས་པའི་ཁྱད་ཆོས་
མངོན་གསལ་ལྡན་པ་རེད།
གཉིས། ཡུལ་ཁམས་ཀྱི་ཁྱད་ཆོས་ལྡན་པ།
འུ་ཅག་བོད་མིའི་ངག་རྒྱུན་དུ། ལུང་བ་རེ་ལ་ཆུ་རེ་དང་། ས་ཆ་རེ་ལ་དཔེ་
རེ་ཞེས་པ་ལྟར། ས་ཁུལ་དང་ཡུལ་ཁམས་སོ་སོར་ཡུལ་གནས་དེའི་རང་བྱུང་ཁོར་
ཡུག་དང་མི་ཆོས་ཁོར་ཡུག་མི་གཅིག་པ་ཇི་བཞིན་དུ། ས་གནས་སོ་སོའི་ཡུལ་
སྲོལ་རིག་གནས་མི་གཅིག་པའི་རྣམ་པ་བྱུང་བ་རེད།
དམངས་སྲོལ་ལ་ཡུལ་ཁམས་ཀྱི་ཁྱད་ཆོས་འབྱུང་རྐྱེན་གཙོ་བོ་ནི་རང་
བྱུང་ཁོར་ཡུག་དང་སྤྱི་ཚོགས་ཁོར་ཡུག་སྟེ་ཕྱོགས་གཉིས་ལ་རག་ལས་པ་ཡིན་ལ།
དེ་གཉིས་ལས་སྔ་མ་སྟེ། རང་བྱུང་ཁོར་ཡུག་ལ་རག་ལས་པ་ཞེས་བྱ་དོན་ནི།
འགྲོ་བ་མི་ནི་སྣོད་ཀྱི་འཇིག་རྟེན་འདིའི་ནང་དུ་གནས་བའི་སྲོག་ཆགས་ཀྱི་གྲལ་
རིགས་ཤིག་ཡིན་སྟབས། མི་རིགས་སོ་སོའི་དམངས་སྲོལ་རིག་གནས་མང་ཤོས་
ཤིག་འཚོ་གཞི་རྟེན་སའི་ཁོར་ཡུག་དེ་ལ་འགྲིག་མཐུན་དང་འཆམ་མཐུན་ངང་
བཟོ་སྐྲུན་བྱ་དགོས། རང་བྱུང་ཁོར་ཡུག་དང་འབྲེལ་བའི་དམངས་སྲོལ་གཙོ་བོ་
• 59.



༄༅ །།དམངས་སྲོལ་རིག་པ་སྤྱི་བཤད།
ནི། སྡོད་གནས་དང་སྡོད་གནས་བཟོ་སྐྲུན་དང་། གྱོན་ཆས་དང་གྱོན་ཆས་བཟོ་
ཚུལ། བཟའ་ཆས་དང་བཏུང་ཆས་གཡོ་ཚུལ། དེ་བཞིན་དུ་མི་རྣམས་ཀྱི་མཛེས་
དཔྱོད་ལྟ་ཚུལ་སོགས་ལས་ཚུར་སྣང་ཐུབ་པ་རེད། དེས་དམངས་སྲོལ་ཁ་ཤས་
རང་བྱུང་ཁོར་ཡུག་དང་མ་བསྟུན་ན་རྒྱུན་འཛིན་གྱི་ གཞི་རྟེན་ས་དང་རྐང་
འཛུགས་ས་མེད་པའི་ཚུལ་དུ་འགྲོ་བ་དེར་གོ་བ་ཡིན། དེ་ནས་ཕྱི་མ་སྟེ། སྤྱི་
ཚོགས་ཁོར་ཡུག་ཀྱང་དམངས་སྲོལ་ཡུལ་ཁམས་ཅན་དུ་འགྱུར་བའི་རྒྱུ་གཙོ་བོ་
ཤིག་ཡིན་ལ། འདིར་སྤྱི་ཚོགས་ཁོར་ཡུག་ཅེས་བྱ་བ་ནི་ཆོས་ལུགས་ཀྱི་ས་ཁོངས་
དང༌། སྐད་རིགས་ཀྱི་ཁྱབ་ཁོངས། རིག་གནས་ཀྱི་མུ་ཁྱུད། ཆབ་སྲིད་ཀྱི་ཐེ་
གཏོགས། དཔལ་འབྱོར་གྱི་སྒྲིག་གཞི་བཅས་ཕྱོགས་མང་པོ་ཞིག་ལ་གོ་དགོས།
དེ་ཡང་ཆོས་ལུགས་དད་མོས་ཆ་ནས་བཤད་ན། ཆོས་ལུགས་དད་མོས་ནི་
དམངས་སྲོལ་ ས་གནས་ཅན་དུ་འགྱུར་བའི་རྒྱུ་རྐྱེན་གལ་ཆེན་ཞིག་ཡིན་ལ།
འཛམ་གླིང་གི་ཆ་ནས་བཤད་ན། ཆོས་ལུགས་ཀྱི་ལྟ་དགོངས་མི་འདྲ་བ་ལ་གཙོ་
བོ་ནི་སངས་རྒྱས་ཆོས་ལུགས་དང་། ཡེ་ཤུ་མ་ཤི་ཀའི་ཆོས་ལུགས་དང་། དབྱི་སི་
ལན་ཆོས་ལུགས་བཅས་ཆོས་ལུགས་ཆེན་པོ་གསུམ་ཡིན་པ་རེད། ཆོས་ལུགས་དེ་
གསུམ་པོ་གང་རུང་ཞིག་ཁྱབ་སྤེལ་དུ་སོང་བའི་ཡུལ་ཁམས་དེ་དང་། ཡུལ་ཁམས་
དེའི་དད་མོས་པ་རྣམས་ཀྱི་འགྲོ་འདུག་ཆགས་ལ་སོགས་ཡོད་ཚད་ལ་ཆོས་
ལུགས་རིག་གནས་དེ་གསུམ་པོ་གང་རུང་ཞིག་གིས་ཚོན་མ་བཅལ་བ་མེད་པ་
དང་། དེ་བཞིན་དུ་ཡུལ་ཁམས་དེ་གང་རུང་ཞིག་གི་ཡུལ་ལ་དར་བའི་ཆོས་
ལུགས་དེ་ལའང་ས་གནས་ཀྱི་ཁྱད་ཆོས་མི་ལྡན་པའང་གཅིག་ཀྱང་མི་གདའ་བ་
ལྟར་ལགས། གཞན་དུ། སྐད་རིགས་གཅིག་སྨྲ་བའི་ཡུལ་མི་རྣམས་ལ་སྐད་
རིགས་དེས་གོ་བརྡ་འཕྲོད་པའི་ཡུལ་ཁོངས་དེ་ལ་དེ་མཐུན་གྱི་དམངས་སྲོལ་རིག་
60 •



ལེའུ་གསུམ་པ། དམངས་སྲོལ་རིག་གནས་ཀྱི་ཁྱད་ཆོས་བཤད་པ།
གནས་དང་། དཔལ་འབྱོར་འབྱུང་ཁུངས་གཅིག་ཏུ་གྱུར་བའི་ཡུལ་མི་རྣམས་
ལའང་དཔལ་འབྱོར་འབྱུང་ཁུངས་དེ་ལ་དེ་མཐུན་གྱི་དམངས་སྲོལ་རིག་གནས་
རེ་ཡོད་པ་ལ་སོགས་རིགས་འགྲེའོ།།
གསུམ། རྒྱུན་སྲུང་གི་ཁྱད་ཆོས་ལྡན་པ།
རྒྱུན་སྲུང་ཞེས་བྱ་བ་ནི་དམངས་སྲོལ་གང་ཞིག་འཕེལ་འགྱུར་གྱི་རྒྱུད་
རིམ་ནང་དུ་སྔ་མ་སྔ་མའི་གོམས་གཤིས་དར་སྤེལ་དང་རྒྱུན་འཛིན་བྱེད་པའི་
ཁྱད་ཆོས་དེར་གོ་དགོས་ཏེ། དམངས་སྲོལ་རིག་གནས་ལ་ལའི་འབྱུང་ཁུངས་
ཆེས་ཆེར་སྔ་ཞིང་། ཡུན་རིང་གི་ལོ་རྒྱུས་ནང་དུ་མི་རབས་ནས་མི་རབས་སུ་ཁ་
སྐོང་དང་ཟུར་བརྒྱན། ཡང་ན། རྗེས་བྱུང་དམངས་སྲོལ་རིག་གནས་ཀྱིས་ཤན་
རྐྱེན་སྣ་ཚོགས་ཤིག་ཐེབས་ནའང་། གནའ་སྔ་མའི་དུས་ཀྱི་གཟུགས་རིས་རབ་
དང་རིམ་པ་ཞིག་འཕོ་འགྱུར་བྱུང་ཟིན་པའི་དམངས་སྲོལ་ནང་དུ་མཐོང་ཐུབ་པ་
ཞིག་རེད། སྒོས་སུ་མི་རིགས་སོ་སོའི་དམངས་ཁྲོད་ན་ཡོངས་ཁྱབ་ཏུ་དར་བའི་
ཆོས་ལུགས་དད་མོས་ཀྱི་ལམ་ནས་བལྟས་ན། གནའ་དུས་ཀྱི་དམངས་སྲོལ་གང་
མང་ཞིག་ད་ལྟའི་དུས་སུ་ད་དུང་གསལ་ལ་མི་གསལ་བའི་ཚུལ་དུ་མངོན་པ་དང་
རྒྱུན་འཛིན་བྱས་ཡོད་དེ། དཔེར་ན། བོད་ཀྱི་ཆོས་རྒྱལ་རྣམ་གསུམ་གྱིས་དབང་
བསྒྱུར་མཛད་དུས་སངས་རྒྱས་ཆོས་ལུགས་ཀྱི་བསྟན་པ་གངས་ཅན་བོད་ཡུལ་
འདིར་དྲངས་པ་དང་། རྗེས་སུ་གསེར་རི་ལྟ་བའི་ལོ་པཎ་མང་པོ་བྱོན་པ་དང་།
གཏོང་ཡོད་ཡངས་པའི་དད་ལྡན་མང་པོའི་ཐུགས་ཁུར་འོག་ཏུ། སངས་རྒྱས་
ཆོས་ལུགས་འདི་བོད་ཡུལ་དུ་ས་ཁྱབ་རྡོ་ཁྱབ་ཏུ་སོང་བ་ཡིན་མོད། ཡང་གདོད་
• 61，་



༄༅ །།དམངས་སྲོལ་རིག་པ་སྤྱི་བཤད།
མའི་དུས་སུ་བྱུང་བའི་དངོས་པོ་ཀུན་ལ་རྣམ་ཤེས་ཡོད་པའི་ལྟ་ཚུལ་དང་། ལྷ་ཀླུ་
གཉན་བཙན་སོགས་ལ་སྐྱབས་བཅོལ་དང་མཆོད་བསྟོད་བྱེད་པ། སའི་ ས་
བདག་དང་རིའི་རི་བདག ཆུ་འདི་ནི་ཀླུ་ཆུ་དང་ཤིང་འདི་ནི་བཙན་ཤིང་ལ་
སོགས་གདོད་མའི་དད་མོས་ཀྱི་ལྟ་སྟངས་དང་ཆོ་སྒྲུབ་མང་པོ་ཞིག་ལོ་ངོ་སྟོང་
ཕྲག་འགོར་བའི་དེང་དུས་ད་དུང་མི་རྣམས་ཀྱི་རྒྱུན་ལྡན་འཚོ་བའི་ནང་དུ་
མཐོང་རྒྱུ་འདུག་པ་ལྟར་ལགས།
ལྟོས་བཅས་སུ་བཤད་ན། རྒྱུན་སྲུང་བྱེད་བཞིན་པའི་དམངས་སྲོལ་རིག་
གནས་ནི་དུས་རབས་དང་མི་རབས་མང་པོ་ཞིག་གི་ནང་དུ་བསྲེགས་བཅད་
དང་། ཡག་ཐོག་ཡག་བརྩེགས་ལས་ཐོན་པ་ཡིན། འོན་ཀྱང་། མི་ཐམས་ཅད་
ནས་དམངས་སྲོལ་གང་རུང་གི་དགེ་ཕན་ཇི་བཞིན་དུ་རྟོགས་དཀའ་བའི་གནས་
ཚུལ་ཡང་ཡོད་དེ། དཔེར་ན། ཆོས་ལུགས་དང་འབྲེལ་བའི་དམངས་སྲོལ་ཁ་ཤས་
དེང་སང་གི་དུས་ཀྱི་མི་རྣམས་ཀྱི་མིག་ལམ་དུ་ཚད་འཇལ་ན་ཤིན་ཏུ་དགོད་བྲོ་བ་
དང་ངོ་མཚར་བ་ཞིག་ཡིན་སྲིད་མོད། དམངས་སྲོལ་རིག་གནས་གང་དང་གང་
ལའང་རང་ཉིད་བྱུང་བའི་ཐུན་མིན་གྱི་ཡུལ་དུས་ཁོར་ཡུག་ཅིག་ལྡན་སྟབས།
ཡུན་རིང་དུ་རྒྱུན་འཛིན་བགྱིས་ནས་འོང་བའི་དམངས་སྲོལ་དེར། ཕྱོགས་
གཅིག་ཏུ་མི་སྐོར་ཞིག་གི་མིག་ལམ་དང་ཚོར་སྣང་དུ་དེ་མི་མཛེས་པ་དང་མི་
ལེགས་པ་ཞིག་ཡིན་པའི་སྣང་བ་སྐྱེས་ནའང་ཕྱོགས་གཞན་ཞིག་ནས་བལྟས་ན་
དེར་དགེ་ཕན་རེ་གཉིས་ལྡན་པ་གདོན་མི་ཟ། སྤྱིར་འགྲོ་བ་མིའི་རིག་གནས་གང་
དང་གང་ཞིག་ཡིན་ཡང་གསར་གཏོད་དང་གོང་སྤེལ་གྱི་ལམ་བརྒྱུད་ནས་བྱུང་བ་
ཡིན་པ་དང་། རིག་གནས་རྙིང་བ་ལེགས་བཅོས་དང་གསར་བ་བཟོ་སྐྲུན་ལས་སྤྱི་
ཚོགས་གོང་འཕེལ་བྱུང་བ་ཡིན་སྟབས། རིག་གནས་གསར་བ་སྐྱེས་འབྱུང་ཇི་
• 62 •



ལེའུ་གསུམ་པ། དམངས་སྲོལ་རིག་གནས་ཀྱི་ཁྱད་ཆོས་བཤད་པ།
འདྲ་མགྱོགས་པོ་དང་མང་པོ་ཐོན་ན་སྤྱི་ཚོགས་འཕེལ་རྒྱས་ཀྱི་གོམ་ཤུགས་དེ་
འདྲ་མྱུར་བའི་སྣང་ཚུལ་འཆར་མོད། དེའང་དམངས་སྲོལ་རིག་གནས་ལ་མཚོན་
ན་སྔ་མ་སྔ་མའི་སྲོལ་ཚུགས་དེ་རྒྱུན་འཛིན་དང་སྲུང་སྐྱོང་བགྱིས་པ་ལས་ཐོན་
པའི་ཤེད་སྟོབས་ཆེ་བའི་ཚུལ་དུ་གདའ། དེས་རང་རྒྱལ་གྱི་དམངས་སྲོལ་རིག་
པའི་སྲོལ་འབྱེད་མཁན་ཀྲོན་ཅིན་བུན་གྱིས། དམངས་སྲོལ་ནི་མི་རབས་གསུམ་
གྱི་ཡན་ལ་བརྒྱུད་ནས་འོང་བ་ཞིག་ཡིན་དགོས། ཞེས་གསུངས་ཡོད་པ་ལས་ཀྱང་
རྟོགས་ནུས་སོ། །
བཞི། རྒྱུད་འགྱུར་གྱི་རང་བཞིན་ལྡན་པ།
དམངས་སྲོལ་ལ་རྒྱུད་འགྱུར་ཅན་ཞེས་བྱ་བ་ནི། དམངས་སྲོལ་སྣང་ཚུལ་
གང་རུང་བ་ཞིག་ཁྱབ་སྤེལ་དུ་འགྲོ་བའི་སྐབས་སུ། སྤྱི་ཚོགས་ཀྱི་སྒྲིག་གཞི་དང་
ཆབ་སྲིད་ཀྱི་ཇུས་བསྐུལ། ཡང་ན་འཚོ་བའི་གནས་བབ་གང་རུང་ཞིག་གི་ཤུགས་
རྐྱེན་ལ་བརྟེན་ནས་ནང་དོན་དང་རྣམ་པ་བཅས་ཕྱོགས་གང་ཐད་ཀྱི་ཆ་ལ་འཕོ་
འགྱུར་བྱུང་བ་དེ་ལ་ཟེར་ཏེ། དམངས་སྲོལ་རིག་གནས་འདི་ཉིད་ཀྱང་ངེས་པར་
དུ་སྤྱི་ཚོགས་ཀྱི་འགྲོས་དང་སྡེབ་སྟེ་གནས་དགོས་པ་ཞིག་དང་། སྤྱི་ཚོགས་དར་
སྤེལ་གྱི་དགོས་མཁོ་ལྟར་གསར་བཟོ་དང་ལེགས་བཅོས་ལས་དམངས་སྲོལ་
གསར་བ་རིམ་གྱིས་འབྱུང་དགོས་པ་ཞིག་ཡིན་སྟབས། དམངས་སྲོལ་གང་རུང་
ཞིག་འབྱུང་དུས་སུ་རྒྱུད་འགྱུར་ཅན་གྱི་རང་བཞིན་དེ་རང་ངོས་སུ་གྲུབ་ནས་ཡོད་
པ་རེད།
དམངས་སྲོལ་རིག་གནས་ནི་དམངས་བྱིངས་ཀྱིས་ངག་རྒྱུན་དང་སྤྱོད་
• 63.



༄༅ །།དམངས་སྲོལ་རིག་པ་སྤྱི་བཤད།
ལམ་གྱི་སྒོ་ནས་རྒྱུན་འཛིན་དང་ཁྱབ་གདལ་བྱ་དགོས་པ་ཞིག་ཡིན་གཤིས། དེ་
ཉིད་ཐོག་མར་སྐྱེས་པ་དང་། བར་དུ་དར་བ། མཐའ་མར་སྤེལ་བ་བཅས་དུས་
ཀུན་ཏུ་འགྱུར་ལྡོག་ཆེ་བའི་རྒྱུ་རྐྱེན་རང་ངོས་སུ་གྲུབ་ནས་ཡོད་ལ། ཚད་ངེས་
ཅན་ཞིག་ནས་བཤད་ན། འགྱུར་ལྡོག་དང་འཕོ་འགྱུར་ནི་དམངས་སྲོལ་དར་
སྐྱེད་གཏོང་བྱེད་ཀྱི་རྨང་གཞི་དང་། དེ་ནི་དམངས་སྲོལ་གྱ་ནོམ་པར་གྱུར་བའི་རུ་
མ་ལྟ་བུར་ཡང་གྱུར་ཡོད་པ་ཡིན། དེ་ཡང་དམངས་སྲོལ་རྒྱུད་འགྱུར་ཅན་གྱི་གོ་
རིམ་དེ་ལ་གཅིག་མཐུན་གྱི་འགྲོ་ལམ་ཞིག་ཡོད་པ་མ་ཡིན་མོད། ཡང་རྒྱུད་འགྱུར་
གྱི་རྒྱུ་གཙོ་བོ་གཅིག་ནི་གོང་ཞུས་ལྟར་དམངས་སྲོལ་ནི་དམངས་བྱིངས་ཀྱིས་ངག་
རྒྱུན་དང་སྤྱོད་ལམ་ལ་བརྟེན་ནས་རྒྱུན་སྤེལ་བྱ་བའི་རིག་གནས་སྣང་ཚུལ་ཞིག་
ཡིན་གཤིས། མི་སུ་དང་སུ་ཡིན་ཡང་མཐོང་ཐོས་དང་དྲན་སྣང་ཙམ་ལ་བརྟེན་
ནས་རྒྱུན་འཛིན་བྱེད་ཀྱིན་ཡོད་སྟབས། སྔ་མའི་ལུགས་སྲོལ་དེ་རྒྱུ་མ་ཉམས་གྲུ་
མ་ཆག་པར་སྤེལ་བཞིན་ཡོད་ཅེས་མི་སུས་ཀྱང་བཤད་མི་ཐུབ། དཔེར་ན། བོད་
ཡུལ་དུ་ཡོངས་ཁྱབ་ཏུ་དར་བའི་བསང་མཆོད་ལྟ་བུར་མཚོན་ན། བསང་ཕུད་
དུས་ཁྱིམ་དང་ཁྱིམ་གྱི་བར་དང་། ཚོ་བ་དང་ཚོ་བའི་བར་དང་། སྡེ་བ་དང་སྡེ་
བའི་བར་ལ་བསང་ཕུད་པའི་བྱེད་སྒོ་དང་བསང་མཆོད་ནང་དོན་མི་འདྲ་བ་རེ་
ཡོད་པ་ལྟར་ལགས། གཉིས་སུ་དམངས་སྲོལ་གང་ཞིག་ས་ཆ་གཅིག་ནས་བྱུང་སྟེ་
ས་ཆ་གཞན་ཞིག་ལ་ཁྱབ་པ་ན་ངེས་པར་དུ་ཁྱབ་ཡུལ་གྱི་ས་ཆ་དེའི་རང་བྱུང་ཁོར་
ཡུག་དང་། ཐོན་སྐྱེད་བྱེད་སྟངས། འཚོ་བ་འགྲོ་ལུགས་དག་ལ་ཕར་བསྟུན་ཅི་
ཐབས་བགྱིས་ན་ད་གཟོད་ཁྱབ་སྤེལ་དང་འཚོ་ ཐུབ་ངེས་རེད། གལ་ཏེ། ས་
གནས་དེའི་རང་བྱུང་ཁོར་ཡུག་དང་། ཐོན་སྐྱེད་དང་འཚོ་བ་བྱེད་སྟངས་སོགས་
ལ་མ་བསྟུན་ན་ཁྱབ་གདལ་དང་གསོན་ཐབས་དཀའ་སྟེ། དཔེར་ན། སངས་
• 64 ，



ལེའུ་གསུམ་པ། དམངས་སྲོལ་རིག་གནས་ཀྱི་ཁྱད་ཆོས་བཤད་པ།
རྒྱས་ཆོས་ལུགས་བོད་ཡུལ་དུ་སྤེལ་དུས་བོད་མིའི་མོས་ཁམས་དང་བསྟུན་ནས།
སྔ་དར་བོན་ལུགས་གང་མང་ཞིག་རྒྱུད་འགྱུར་ངང་བོད་བརྒྱུད་ནང་བསྟན་དུ་
ཚུར་དྲངས་ཡོད་པ་ལྟར་ལགས། གསུམ་ནི་སྤྱི་ཚོགས་ཀྱི་གོང་འཕེལ་དང་དུས་
རབས་ཀྱི་འཕོ་འགྱུར་བྱུང་བའི་ཤུགས་རྐྱེན་ལ་བརྟེན་ནས་དམངས་སྲོལ་རྒྱུད་
འགྱུར་ཅན་དུ་གྱུར་བ། ཡང་དམངས་སྲོལ་ལྟོས་བཅས་སུ་འགྱུར་ལྡོག་གི་གོམ་
འགྲོས་དེ་འདྲ་མགྱོགས་པོ་ཞིག་མ་ཡིན་མོད། སྤྱི་ཚོགས་ཀྱི་སྒྲིག་གཞི་ལ་འགྱུར་བ་
བྱུང་བའི་དུས་མཉམ་དུ་དུས་རབས་ཀྱི་ཁྱད་ཆོས་ལྡན་པའི་གོམས་སྲོལ་གསར་
བ་རང་ཤུགས་སུ་དར་ངེས། ང་ཚོས་ཤེས་གསལ་ལྟར་དུ། དེང་སྐབས་དར་བ་
དང་དར་བཞིན་པའི་དམངས་སྲོལ་གསར་བ་འདི་ཡང་། སྤྱི་ཚོགས་ཀྱི་སྒྲིག་གཞི་
གསར་བ་བྱུང་བ་དང་། མི་རྣམས་ཀྱིས་དངོས་ཡོད་འཚོ་བའི་ནང་གི་བསམ་བློ་
འདུ་ཤེས་གསར་བ་དང་ཤེས་རིག་གསར་བ་བསྡུ་ལེན་བགྱིས་པའི་རྨང་གཞིའི་
སྟེང་ནས་བྱུང་བ་ཡིན། དཔེར་ན། དུས་རབས་ཀྱི་རྣམ་པ་མངོན་པའི་དུས་སྟོན་
གསར་བ་ནི། གསུམ་བརྒྱད་བུད་མེད་དུས་ཆེན་དང་། རྒྱལ་སྤྱིའི་ངལ་རྩོལ་དུས་
ཆེན་དང་། དྲུག་གཅིག་བྱིས་པའི་དུས་ཆེན་སོགས་རྒྱལ་སྤྱིའི་རང་བཞིན་གྱི་དུས་
སྟོན་དང་། ལྔ་བཞིའི་ན་གཞོན་དུས་ཆེན་དང་། བརྒྱད་གཅིག་དམག་བཙུགས་
དུས་ཆེན་དང་། བཅུ་བའི་རྒྱལ་སྟོན་དུས་ཆེན་སོགས་རང་རྒྱལ་གྱི་རྒྱལ་ཁབ་རང་
བཞིན་གྱི་དུས་སྟོན་ལྟ་བུ། སྤྱི་ཚོགས་ཀྱི་རྩ་འཛུགས་དང་ཚོགས་པའི་ ཐད་
དུའང་། སོ་ནམ་པའི་ཚོགས་པ་དང༌། བཟོ་བའི་ཚོགས་པ་དང༌། བཟོ་བའི་
མཉམ་སྤྱོད་ཁང་ལྟ་བུ། གཉེན་སྟོན་ཕྱོགས་ནས་གནས་དང་དུས་གཏན་འཁེལ་
ཞིག་ནས་མཉམ་དུ་གཉེན་སྒྲིག་བྱེད་པ་དང་། མག་གསར་དང་བག་གསར་
གཉིས་ཀ་ལྗོངས་རྒྱུ་ལ་ཕེབས་ནས་གཉེན་སྒྲིག་བྱེད་པ་ལྟ་བུ། འདས་མཆོད་ཀྱི་
• 65.



༄༅ །།དམངས་སྲོལ་རིག་པ་སྤྱི་བཤད།
ཆ་ནས་མྱ་ངན་ཚོགས་འདུ་འཚོགས་པ་དང་། མེ་ཏོག་གི་ཕྲེང་བ་ཕུལ་བ་ལྟ་བུ།
རིག་རྩལ་ཐད་ནས་ལྷང་ལི་རྒྱག་པ་དང་། སྤོ་ལོ་འགྲན་པ་དང་། རྟ་རྒྱུགས་པ།
མདའ་འཕེན་པ། ཆུར་རྐྱལ་བ། འཇུ་བ། རྐང་རྒྱུགས་བྱེད་པ། ཐག་པ་འཐེན་པ།
གླུ་དང་ལ་གཞས་ལེན་པ། བྲོ་དང་གར་འཁྲབ་པ་ལྟ་བུ་སོགས་སྔར་ཡོད་ཀྱི་དུས་
ཆེན་དམངས་སྲོལ་དང་གསར་དུ་དར་བའི་དུས་ཆེན་དམངས་སྲོལ་གང་མང་
ཞིག་རྒྱལ་སྤྱིའི་རང་བཞིན་དང་རྒྱལ་ཁབ་རང་བཞིན། ཡང་ན་ས་ཁུལ་དང་མི་
རིགས་རང་བཞིན་གྱི་ཚུལ་བཅས་ཆེ་ཆུང་དང་ཁྱབ་ཁོངས་མི་འདྲ་བའི་དམངས་
ཁྲོད་རོལ་རྩེད་གསར་བ་འདྲ་མིན་ཞིག་བྱུང་གིན་ཡོད་པ་ལྟར་ལགས།
དམངས་སྲོལ་གང་ཡང་རུང་བ་ཞིག་གཏན་ཕབ་ཤུགས་འགྲིག་ཏུ་སོང་
རྗེས་སུ། དམངས་སྲོལ་དེ་ཉམས་ལེན་དང་རྒྱུན་སྤེལ་བྱེད་མིའི་འཚོ་གནས་ཀྱི་སྤྱི་
ཚོགས་སྒྲིག་གཞི་དེ་ལ་གནམ་ས་གོ་ལྡོག་ལྟ་བུའི་ལས་འགུལ་ཆེན་པོ་ཞིག་མ་བྱུང་
ན་དུས་རབས་ངེས་ཅན་ཞིག་གི་ནང་དུ་དམངས་སྲོལ་གྱི་གཏན་འཇགས་རང་
བཞིན་དེ་ལ་འགྱུར་ལྡོག་ཆེན་པོ་འབྱུང་མི་སྲིད། དེས་དུས་སྐབས་སོ་སོའི་སྤྱི་
ཚོགས་ཧྲིལ་བོའི་སྒྲིག་གཞི་དེ་ལ་འགྱུར་བ་མ་བྱུང་ན། དམངས་སྲོལ་ནི་གཏན་
འཇགས་སུ་རྒྱུན་སྤེལ་བྱ་སྲིད་པ་རེད། འོན་ཏེ། འཇིག་རྟེན་ཐོག་གི་ཆོས་ཡོད་
ཚད་ལ་ཡེ་ནས་མི་འགྱུར་བ་གཅིག་ཀྱང་མི་གདའ་བས། དམངས་སྲོལ་རིག་
གནས་ཀྱང་ལྟོས་བཅས་སུ་གཏན་འཇགས་ཤིག་ཡིན་པ་ལས་གཏན་དུ་འགྱུར་བ་
མེད་པ་ཞིག་མ་ཡིན་པར། སྤྱི་ཚིགས་གོང་འཕེལ་དང་། མི་རྣམས་ཀྱི་བསམ་བློ་གོ་
རྟོགས་ཇེ་མཐོ་དང་འཚོ་བའི་ལོངས་སྤྱོད་གོང་འཕེལ་དུ་ཐོན་པའི་དུས་མཉམ་དུ།
དམངས་སྲོལ་རིག་གནས་རྙིང་བ་ལ་ ཤས་ཉམས་དམས་སུ་འགྱུར་བ་དང་།
དམངས་སྲོལ་རིག་གནས་གསར་བ་ལ་ཤས་དར་སྤེལ་དུ་འགྲོ་བ་ནི་རྒྱུན་ལྡན་གྱི་
• 66 •



ལེའུ་གསུམ་པ། དམངས་སྲོལ་རིག་གནས་ཀྱི་ཁྱད་ཆོས་བཤད་པ།
གནས་ཚུལ་ཞིག་ཡིན། ཡང་ཉམས་ཆག་པར་གྱུར་བའི་དམངས་སྲོལ་རྙིང་བ་དེ་
དག་ནི་གཟུགས་ཡལ་ཤུལ་མེད་ཀྱི་ཚུལ་དུ་སོང་བ་ཞིག་མ་ཡིན་པར། དམངས་
སྲོལ་ཁ་ཤས་ནི་ཕྱིའི་ཆ་ལུགས་དང་ནང་གི་སྣང་ཚུལ་མི་འདྲ་བ་གཞན་ཞིག་གི་
ལམ་ནས་མི་རྣམས་ཀྱི་འཚོ་བའི་དམངས་སྲོལ་ནང་དུ་འཛིན་སྐྱོང་བྱེད་པ་དང་།
ཡང་ན་རྒྱུད་འགྱུར་གྱི་ངང་ནས་མུ་མཐུད་དུ་མི་རྣམས་ཀྱི་འཚོ་བའི་ནང་དུ་
གནས་ནས་རྒྱུན་སྲུང་བྱ་ངེས། དེ་ལས་བལྟས་ན་དམངས་སྲོལ་རིག་གནས་ཀྱི་
རྒྱུད་འགྱུར་དེ་ནི་རང་ངོས་སུ་བྱུང་བ་གཅིག་པུ་མ་ཡིན་པར། གཞན་དབང་གི་རྒྱུ་
རྐྱེན་ལ་བརྟེན་ནས་ཀྱང་འགྱུར་བའི་གནས་ཚུལ་ཡོད་པ་རེད། དེ་བཞིན་དུ་
འགྱུར་ཚད་ཀྱི་ཆ་ནས་བཤད་ནའང༌། ལ་ཤས་ནི་དམངས་སྲོལ་ཧྲིལ་བོ་འགྱུར་བ་
དང་ཆ་ཤས་འགྱུར་བ། ལ་ཤས་ནི་ནང་དོན་འགྱུར་བ་དང་རྣམ་པ་འགྱུར་བ་
སོགས་རིགས་མི་འདྲ་བ་སྣ་ཚོགས་ཡོད།
ལྔ། ཚད་ལྡན་ཅན་གྱི་རང་གཤིས་ལྡན་པ།
དམངས་སྲོལ་རིག་གནས་ཀྱི་ངོ་བོའི་ཆ་ནས་བཤད་ན། དེ་ནི་མི་རྣམས་
ཀྱིས་ཡུན་རིང་གི་ཐོན་སྐྱེད་དང་འཚོ་བ་དངོས་ལས་གསོག་འཇོག་དང་ཉམས་
མྱོང་བསྡུ་ལེན་བགྱིས་པ་ནས་ཐོན་པའི་འབྲས་བུ་དང་། ཡང་ན་དམངས་བྱིངས་
ཀྱིས་ཐུན་མོང་དུ་གསར་གཏོད་དང་། ཐུན་མོང་དུ་རྒྱུན་སྲུང་ལས་ཐོན་པའི་རིག་
གནས་སྣང་ཚུལ་ཞིག་ཡིན། རིག་གནས་སྣང་ཚུལ་འདི་དག་ནི་མིའི་ཚོགས་པ་དེ་
རྣམས་འཚོ་གནས་ཀྱི་རང་བྱུང་ཁམས་དང་སྤྱི་ཚོགས་ཁོར་ཡུག་དེའི་དགེ་མཚན་
ལ་ངེས་པར་བསྟུན་དགོས་ཤིང་། གོམས་སྲོལ་དེ་དག་ནི་དམངས་བྱིངས་ཀྱི་འཚོ་
，67 .



༄༅ །།དམངས་སྲོལ་རིག་པ་སྤྱི་བཤད།
བའི་ནང་དུ་ཡུན་རིང་ལ་གཤིབ་བསྡུར་དང་ལེགས་བསྒྲིགས་བགྱིས་རྗེས་སུ་
གཏན་ཕབ་ཤུགས་འགྲིག་ཏུ་སོང་བ་ཞིག་ཡིན་དགོས། དམངས་སྲོལ་གང་ཞིག་
གཏན་ཕབ་ཤུགས་འགྲིག་ཏུ་གྱུར་བ་ན། མི་རྣམས་ཀྱིས་རང་འགུལ་དུ་བརྩི་སྲུང་
བྱེད་ཅིང་། དུས་རྒྱུན་གྱི་འཚོ་བའི་ནང་དུ་མི་རྣམས་ཀྱི་བྱ་སྤྱོད་བཟང་ངན་ལ་
ཚད་འཇལ་བྱེད་ཀྱི་རྒྱུ་མ་ལྟ་བུར་གྱུར་ཡོད་པ་ཕུད། སྤྱི་ཚོགས་སྙོམས་སྒྲིག་དང་།
མི་ཆོས་ལ་འགལ་བའི་སྤྱོད་ཚུལ་ངན་པ་ཅན་རྣམས་ཀྱི་བློ་དག་གཙང་། ཚད་
ངེས་ཅན་ཞིག་ནས་བཤད་ན་མི་ཆོས་དང་མི་མཐུན་པའི་སྤྱོད་སྟངས་ངན་པ་
འགོག་བྱེད་ཀྱི་ཁྲིམས་ལུགས་ཀྱི་ཚད་དང་དེ་ལྟ་བུའི་ནུས་པ་ཐོན་ཐུབ་ཀྱིན་ཡོད་
པ་རེད།
དམངས་སྲོལ་གང་ཞིག་ཚད་ལྡན་ཅན་དུ་འགྱུར་བ་ལ་ལོ་རྒྱུས་ཀྱི་དུས་
ཡུན་རིང་བོ་ཞིག་དགོས་ལ། ཡང་དུས་རབས་མི་འདྲ་བའི་ནང་དུ་དུས་རབས་
དེའི་དམངས་སྲོལ་སྤྱོད་སྟངས་ཡོད་པ་དང་། ས་ཁུལ་མི་འདྲ་བ་དང་མི་རིགས་མི་
འདྲ་བ་ལ་ཡང་ས་ཁུལ་དང་མི་རིགས་དེའི་དམངས་སྲོལ་སྤྱོད་སྟངས་མི་འདྲ་བ་
རེ་ཡོད་པ་རེད། དཔེར་ན། བོད་ཀྱི་ཡུལ་གནས་སོ་སོ་ན་དར་བའི་མནའ་ལ་
མཚོན་ནས་བཤད་ན། དེ་ནི་བོད་མི་རིགས་ཀྱི་འདུ་ཤེས་འཛིན་སྟངས་དང་ཡུལ་
སྲོལ་གོམས་གཤིས་ཁྱད་པར་ཅན་ཞིག་ཏུ་གྱུར་ཡོད་པ་མ་ཟད། རྟག་གཏན་གྱི་
འཚོ་བའི་ནང་དུ་ནུས་ཤུགས་ཆེན་པོ་འདོན་གྱིན་ཡོད། ལོ་རྒྱུས་ཡིག་ཚང་དུ་
འཁོད་པ་ལྟར་ན། མནའ་བོར་བའི་སྲོལ་དེ་བོད་ཀྱི་བཙན་པོ་གྲི་གུམ་བཙན་པོའི་
སྐུ་རིང་ལ་དར་བར་གྲགས་ལ། མནའ་ཡི་ཞེ་ས་ལ་དབུ་སྐུང་དང་། མནའ་བཞེས།
ཞལ་གྱིས་བཞེས། བྲོ་བོར་བ་ལ་སོགས་འབོད་ཚུལ་མི་འདྲ་བ་དུ་མ་ཡོད་པ་དང༌།
• 68 •



ལེའུ་གསུམ་པ། དམངས་སྲོལ་རིག་གནས་ཀྱི་ཁྱད་ཆོས་བཤད་པ།
མནའི་དོན་ནི། རྟེན་གསུམ་དཔང་དུ་བཙུགས་ནས་དམ་བཅས་པ་ལ་འཇུག 1)
ཅེས་འཁོད་པ་ལ། བོད་མི་ཀུན་ནས་མནའ་ལ་གཙིགས་མཐོང་ཆེན་པོ་བྱེད་
ཅིང་། དུས་རྒྱུན་མིས་མི་ཟ་མནའ་དང་ཁྱིས་མི་ཟ་ལྕགས་ཡིན། ཞེས་པ་དང༌།
བོད་ཚིག་ཐོག་དང་རྒྱ་ཡིག་ཐོག ཟེར་བཞིན་དུ་མི་རྣམས་ཀྱི་བར་དུ་ཕན་ཚུན་
ཡིད་ཆེས་དང་། མི་ཆོས་ལྟ་ཚུལ་གཅིག་བསྡུ། མི་བྱིངས་ཀྱི་བྱ་སྤྱོད་གཅིག་གྱུར་
བཅས་ཀྱི་ཕྱོགས་ལ་གཞལ་དུ་མེད་པའི་ནུས་པ་ཐོན་གྱིན་ཡོད། ཡུལ་སྲོལ་འདི་
དང་འདི་ལྟ་བུ་ལ་ཞིབ་ཚགས་དང་སྒོ་ཀུན་ནས་བསམ་བློ་མ་བཏང་ན་ཡུལ་སྲོལ་
ཙམ་དུ་མ་ཟད་དགེ་མཚན་ག་འདྲ་ཡོད་པ་ཤེས་དཀའ་མོད། ཡུལ་སྲོལ་གང་རུང་
ཞིག་གི་འབྱུང་ཁུངས་དེད་ན་ཡུལ་སྲོལ་དེ་རེ་རེའི་རྒྱབ་ན་རིག་གནས་ལོ་རྒྱུས་རེ་
དང་། ཡུལ་སྲོལ་རེ་རེའི་ཕུགས་ན་ཡུལ་སྲོལ་དེ་དར་དགོས་པའི་དགེ་མཚན་རེ་
ཡོད་པ་ཡིན། །
དེ་ཡང་དམངས་སྲོལ་རིག་གནས་ཀྱི་ཕན་ནུས་ཀྱི་ལམ་ནས་བཤད་ན།
དེར་དེང་སང་གི་ཚིག་སྒྲོས་ལྟར་བཤད་ན། ཚན་རིག་དང་མཐུན་པའི་དམངས་
སྲོལ་དང་། ཚན་རིག་དང་མི་མཐུན་པའི་དམངས་སྲོལ་ཞེས་ཕྱོགས་གཉིས་ཡོད་
པར་བྱ་མོད། འོན་ཀྱང་། དམངས་ཁྲོད་དུ་དེ་ལྟར་མི་འདོད་པར། དམངས་སྲོལ་
ཡོད་ཚད་དགེ་མཚན་ལྡན་པའི་གྲས་སུ་བརྩི་བཞིན་ཡོད་པ་རེད། རྒྱུ་མཚན་ནི་
དམངས་སྲོལ་གྱི་ཆོ་ག་ཐམས་ཅད་མི་ཀུན་གྱི་བསམ་པ་དང་སྤྱོད་སྟངས་སུ་མ་
སྐུལ་རང་ཤུགས་སུ་ཆགས་པ་དང༌། དམངས་སྲོལ་རིག་གནས་དེ་དག་གི་བྱེད་
སྒོར་བརྟེན་ནས་ཐོན་སྐྱེད་དར་སྤེལ་བྱ་བ་ལ་སྐུལ་འདེད་ཀྱི་ནུས་པ་ཆེན་པོ་
བོད་རྒྱ་ཚིག་མཛོད་ཆེན་མོ། མི་རིགས་དཔེ་སྐྲུན་ཁང་། 2003ལོར་པར་ཐེངས་6པ།
• 69 •



༄༅ །།དམངས་སྲོལ་རིག་པ་སྤྱི་བཤད་
བསྐྱེད་ཐུབ། སྒོས་སུ་དམངས་སྲོལ་རང་ངོས་སུ་ཡང་མི་དམངས་ཀྱི་དངོས་ཡོད་
འཚོ་བ་གོང་སྤེལ་བྱེད་པ་ལ་ནུས་པ་འདོན་ཐུབ་པ་རེད། དམངས་སྲོལ་བྱེད་སྒོ་སྣ་
ཚོགས་དེ་དག་གིས། སྡེ་གྲོང་ཚོ་ཤོག་བར་དང་། རུས་བརྒྱུད་དུད་ཁྱིམ་བར་དང་།
ཉེ་མི་གཉེན་ཚན་བར་གྱི་འབྲེལ་བ་ཇེ་དམ་དང་སྒྲིག་གཞི་ཇེ་བརྟན། ཡང་ན་
མཛའ་བཤེས་ཇེ་ལེགས་སུ་གཏོང་བའི་བྱེད་ནུས་ལྡན། །
ང་ཚོས་མི་དམངས་མང་ཚོགས་ཀྱི་དུས་རྒྱུན་འཚོ་གནས་ཁྲོད་དུ། གནས་
ལུགས་དང་མཐུན་པའི་སྲོལ་བཟང་ལུགས་བཟང་ཤིན་ཏུ་མང་བ་དང༌། སྲོལ་
བཟང་ལུགས་བཟང་དེ་དག་དམངས་བྱིངས་ནས་མ་སྐུལ་རང་འགུལ་གྱིས་བརྩི་
སྲུང་དང་ཁྱབ་སྤེལ་བྱ་བཞིན་ཡོད་པ་རེད། དཔེར་ན། འོ་སྐོལ་བོད་མིའི་ཁ་དཔེ་
ལ། སྡུག་གི་རྟིང་། སྐྱིད་ཀྱི་གཟེབ་དང་། ཞེས་པ་ལྟར། དུད་ཁྱིམ་གཅིག་ལ་རྐྱེན་
ངན་བར་ཆད་ཀྱི་སྡུག་གང་རུང་ཞིག་བྱུང་ན་སྡེ་མི་ཚང་མ་དང་། ཡང་ན་ཚོ་ཤོག་
གཅིག་གི་མི་ཀུན་པོས་མ་སྐུལ་རང་ཤུགས་སུ་རོགས་རམ་དང་རྒྱབ་སྐྱོར་བྱེད་
སྲིད་པ་དང་། ཁྱིམ་ཚང་གཅིག་ལ་སྐྱིད་ཡོད་ནའང་ཚོ་བ་དང་སྡེ་བ་ཧྲིལ་བོའི་མི་
དགའ་སྤྲོའི་དཔལ་ལ་རོལ་བ་ལྟར་ལགས། གཞན་ཡང་ཡུལ་གྲུ་དང་ས་གནས་སོ་
སོ་ན་དུས་སྟོན་སྣ་ཚོགས་ཡོད་པ་དང་། དུས་སྟོན་དེའི་སྐབས་ལ་བསྟུན་ནས་མི་
དང་མིའི་བར་དང་། དུད་ཁྱིམ་དང་དུད་ཁྱིམ་གྱི་བར་དུ་ཕར་འགྲོ་ཚུར་འོང་དང་།
དེ་ལ་བརྟེན་ནས་ཕན་ཚུན་བར་གྱི་འབྲེལ་བ་ཡང་ཇེ་ཟབ་དང་ཇེ་བཟང་། དེ་དང་
དེ་ལྟ་བུའི་ཐོག་ནས་བལྟས་ན་དུས་སྟོན་དམངས་སྲོལ་ལས་ཀྱང་ཁ་རྩང་དེ་རིང་
སྲིད་གཞུང་གིས་སྐུལ་འདེད་དང་ཤུགས་སྣོན་བྱེད་པའི་རྒྱ་ཆེ་བའི་མི་དམངས་
མང་ཚོགས་ཀྱི་བསམ་པའི་འཚོ་བ་དང་དངོས་པོའི་འཚོ་བ་གཉིས་ཀ་མཉམ་དུ་
གོང་འཕེལ་ལ་གཏོང་དགོས་ཞེས་པའི་ཁ་ཕྱོགས་དང་ཡོངས་སུ་མཐུན་པ་ཞིག་
，70 •



ལེའུ་གསུམ་པ། དམངས་སྲོལ་རིག་གནས་ཀྱི་ཁྱད་ཆོས་བཤད་པ།
རེད།
སྨྲས་པ།
གྲོང་སྡེ་སོ་སོའི་ཐུན་མིན་ཡུལ་སྲོལ་དེ། །
འཕེལ་འགྱུར་ཡོད་པའི་སྒོ་ནས་རྒྱུན་སྲུང་དང་། །
འགྲོ་མིའི་སེམས་ཁམས་ཚད་ལྡན་ལེགས་བསྒྱུར་ཐད། །
དགེ་མཚན་ཐོན་པའི་ཁྱད་རྟགས་གཅིག་མཚུངས་ཡིན། །
，71 •



அப்படிப்பு
9,2952999:13+is+193279999*9*
9.
சட்E
Y.
*FFEETகாரி
བསང་མཆོད།
HAP999F9999Py3a9794;*595
EEEEEEEE+SEFFEE *5Aft
4 ம்
திட்9349*99*
TREESHPA#
32949999ம்பி



ལེའུ་བཞི་བ།
དམངས་སྲོལ་རིག་གནས་ཀྱི་རིགས་
དགར་ཚུལ་བཤད་པ།
དམངས་སྲོལ་ལ་རིགས་ཅི་ལྟར་བཀར་རྒྱུ་འདིའང་ང་ཚོས་དམངས་སྲོལ་
ལ་རྩད་ཞིབ་དང་ཞིབ་འཇུག་གི་སྐབས་སུ་རྟག་ཏུ་འཕྲད་པའི་གནད་དོན་ཞིག་
ཡིན་ཞིང་། སྒོས་སུ་དམངས་སྲོལ་གྱི་ཡིག་ཆ་གསོག་འཇོག་དང་འཚོལ་བསྡུ་བྱ་
དུས་སུ་ངེས་པར་ དུ་ གསལ་བོ་ཤེས་དགོས་པའི་ གནས་ ཤིག་ཡིན་པ་རེད།
དམངས་སྲོལ་ལ་རིགས་བཀར་རྒྱུ་འདི་གཙོ་བོ་ནི་ཞིབ་འཇུག་གི་དཔྱད་ཡུལ་དང་
ཁྱབ་ཁོངས་ལ་རག་ལས་པ་རེད། དེའང་དམངས་སྲོལ་རིག་གནས་འདི་ལ་ཐོག་
མར་དཔྱོད་པ་དང་རིག་གཞུང་འདི་ཐོག་མར་སྲོལ་གཏོད་པའི་དུས་དང་བསྡུར་
ན། དེང་དུས་ནི་དམངས་སྲོལ་ལ་ཞིབ་འཇུག་བྱེད་པའི་ཡུལ་དང་ཁྱབ་ཁོངས་
གང་ཐད་ནས་རྒྱ་ཇེ་ཆེ་དང་ཁྱབ་ཇེ་ཡངས་སུ་སོང་ཡོད་སྟབས། དམངས་སྲོལ་ལ་
རིགས་བཀར་རྒྱུ་འདིའང་ཅུང་དཀའ་བའི་ཚུལ་དུ་གྱུར་བར་གདའ། དེའི་དབང་
གིས་ད་སྔ་རྒྱལ་ཁབ་ཕྱི་ནང་གི་དམངས་སྲོལ་རིག་གནས་ཞིབ་འཇུག་པ་རྣམས་
ལ་ལྟ་ཚུལ་འདྲ་མིན་དང་བཞེད་ཚུལ་འདྲ་མིན་མཆིས་པ་ལས་གཅིག་མཐུན་གྱི་
• 75 •



༄༅ །།དམངས་སྲོལ་རིག་པ་སྤྱི་བཤད་
བཤད་ཚུལ་ཞིག་བྱུང་མེད། འོན་ཀྱང་། གོང་ནས་ཞུས་པ་ལྟར། དམངས་སྲོལ་ལ་
རིགས་བཀར་རྒྱུ་ནི་མེད་དུ་མི་རུང་བ་ཞིག་ཡིན་ཕྱིན། ང་ཚོས་རྒྱལ་ཁབ་ཕྱི་ནང་
དུ་དམངས་སྲོལ་རིག་པའི་མཁས་ཅན་ཁ་ཤས་ཀྱིས་ཅི་ལྟར་རིགས་དགར་ཚུལ་
དང༌། རིག་གཞུང་འདིའི་འཕེལ་འགྲོས་ཀྱི་ཁ་ཕྱོགས་ཅི་ལྟ་བུ་ཞིག་ཡིན་ཚུལ་
བརྗོད་པར་བྱ། །
གཅིག ཕྱི་རྒྱལ་གྱི་དམངས་སྲོལ་མཁས་པའི་
རིགས་དགུར་ཚུལ།
དམངས་སྲོལ་ལ་རིགས་དགར་བའི་ཆེས་ཐོག་མ་ནི་དབྱིན་ཇི་བ་གོ་མེ་
བཟས་( S. L. Gomne ) སྤྱི་ལོ་1890ལོར་ གཙོ་ བསྒྲིགས་ བྱས་ པའི་
《དམངས་སྲོལ་རིག་པའི་སྤྱི་བཤད་》དམ་མིང་གཞན་དུ་《དམངས་སྲོལ་རིག་
པའི་ལག་དེབ་》ཅེས་འབོད་པ་དེ་ཡིན་ཞིང་། དཔེ་དེབ་དེའི་ནང་དུ་དམངས་
སྲོལ་ལ་རིགས་འདི་ལྟར་བཀར་ཡོད། །
དང་པོ། འདུ་ཤེས་དང་རྨོངས་དད་ཀྱི་དད་མོས། དེ་ལ་ནང་གསེས་ཀྱི་
རྨོངས་དད་ཀྱི་བག་ཆགས་དང་སྤྱོད་སྟངས་དང་། རང་བྱུང་དངོས་པོའི་རྨོངས་
དད། ལྗོན་ཤིང་རྩི་ཏོག་གི་རྨོངས་དད། སྲོག་ཆགས་ཀྱི་རྨོངས་དད། གདོན་འདྲེ།
འཛེམ་བྱའི་ ངན་ སྔགས། ལུས་ གསོ་ ཐབས་ ཆས། མཐུ་རྩལ་དང་མོ་རྩིས།
གཟུགས་མེད་འཚོ་གནས་ཀྱི་འདུ་ཤེས་དང་རང་བཞིན་གྱི་རྨོངས་དད་བཅས་
ཕྱོགས་བཅུ་ལ་དབྱེ་ཡོད།
གཉིས་པ། སྔོན་དུས་ཀྱི་གོམས་སྲོལ། དེ་ལ་ནང་གསེས་ཀྱི་དུས་སྲོལ་
་76.



ལེའུ་བཞི་བ། དམངས་སྲོལ་རིག་གནས་ཀྱི་རིགས་དགར་ཚུལ་བཤད་པ།
དང་། གུས་སྲོལ། རོལ་རྩེད་བྱེད་པ། ས་གནས་ཀྱི་གོམས་སྲོལ་བཅས་ཕྱོགས་
བཞི་འདུ་བ་ཡིན།
གསུམ་པ། གནའ་དུས་ཀྱི་བྱུང་བརྗོད་སྙན་གཏམ། དེ་ལ་ནང་གསེས་ཀྱི་
བྱིས་སྒྲུང་དང་དཔའ་བོའི་གཏམ་རྒྱུད། དགོད་གཏམ། དཔེ་ཆོས་དང་མི་ཆོས་
དང་གཅིག སྲིད་པ་ཆགས་ལུགས་དང་། ཆུ་ལོག་དང་མེ་ཕོངས་ཀྱིས་འགྲོ་བ་མིར་
གནོད་འཚེ་ བྱུང་ཚུལ་ གྱི་ ལྷ་སྒྲུང་ དང་ གཉིས། བྱུང་ བརྗོད་ ཀྱི་ ངག་ རྟ་ དང་
དམངས་གླུ་དང་གསུམ། ས་གནས་ཀྱི་ངག་རྒྱུན་དང་གནའ་གཏམ་བཅས་
ཕྱོགས་བཞིར་བཀར་ཡོད།
བཞི་བ། དམངས་ཁྲོད་ཀྱི་གཏམ་དཔེ། དེ་ལ་ནང་གསེས་ཀྱི་འདོན་
དབྱངས་རྟ་དང་ཁེད་ལ་སོགས་པ་དང་། གཏམ་དཔེ། མཚང་མིང་དང་ཡུལ་སྐད་
བཅས་ཕྱོགས་བཞི་ལ་དབྱེ་ཡོད། །
གོ་མེ་བཟས་དམངས་སྲོལ་འདི་ལྟར་ཆེ་ས་ནས་ཕྱོགས་བཞི་དང་། དེ་རེ་
རེ་ལ་ནང་གསེས་མི་འདྲ་བ་དུ་མ་ཞིག་ཏུ་བཀར་ཡོད་པ་ཡིན་ཞིང་། དེ་ནས་
སྤྱི་1914ལོར་དབྱིན་ཇིའི་དམངས་སྲོལ་རིག་པའི་མཁས་ཅན་པོན་ཉིས་ཀྱིས་
(Charlotte Sophi_Bume)གོ་མེ་བཟའི་《དམངས་སྲོལ་རིག་
པའི་སྤྱི་བཤད་》ཅེས་པའི་དཔེ་དེབ་འདི་ལ་བཟོ་བཅོས་བྱས་ནས། གོ་མེ་བཟས་
དམངས་སྲོལ་ལ་རིགས་བཞི་བཀར་ཡོད་པ་དེ་རིགས་གསུམ་དུ་བསྡུས་པ་དང་།
ནང་གསེས་ཕྱོགས་ནས་ཁ་གསབ་དང་ལེགས་བཅོས་བྱས་པ་འདི་ལྟ་སྟེ། །
དང་པོ། དད་མོས་དང་སྤྱོད་སྟངས། དེ་ལ་ནང་གསེས་ཀྱི་གནམ་སའི་
ཁམས་དང་། སྐྱེས་དངོས་ཀྱི་ཁམས། སྲོག་ཆགས་ཀྱི་ཁམས། འགྲོ་བ་མི། མིས་
བཟོས་པའི་དངོས་པོ། རྣམ་ཤེས་དང་ཁམས་གཞན། མི་ཕུལ་བྱུང་ཅན་དང་ཡང་
• 77 ,



༄༅ །།དམངས་སྲོལ་རིག་པ་སྤྱི་བཤད།
ན་ལྷ་མི། སྔ་ལྟས་སམ་མོ་རྩིས། མཐུ་སྔགས། ནད་རིམས་དང་དམངས་ཁྲོད་
བཅོས་ཐབས་བཅས་ཕྱོགས་བཅུ་ལ་དབྱེ་ཡོད།
གཉིས་པ། གོམས་སྲོལ། དེ་ལ་ནང་གསེས་ཀྱི་སྤྱི་ཚོགས་དང་ཆབ་སྲིད་ཀྱི་
ལམ་ལུགས་དང་། མི་སོ་སོའི་འཚོ་བའི་མཛད་སྒོ་སྣ་ཚོགས། འཚོ་བའི་ཐོན་སྐྱེད་
དམ་ལག་ཤེས་བཟོ་རྩལ། དུས་ཆེན་ནམ་དུས་ཚིགས། རྩལ་འགྲན་ནམ་རྩེད་
འཇོ་བཅས་ཕྱོགས་ལྔ་རུ་བཀར་ཡོད། །
གསུམ་པ། གཏམ་རྒྱུད་དང་དམངས་གླུ་གཏམ་དཔེ། དེ་ལ་ནང་གསེས་
ཀྱི་གཏམ་རྒྱུད་དང་། དམངས་གླུ་དང་ངག་རྟ། གཏམ་དཔེ་དང་ཁེད། གཏམ་
དཔེའི་གབ་ཚིག་དང་ས་གནས་ཀྱི་གཏམ་དཔེ་བཅས་ཕྱོགས་བཞི་ལ་དབྱེ་ཡོད།
གོང་གི་དམངས་སྲོལ་རིག་པའི་མཁས་ཅན་འདི་གཉིས་ཀྱིས་དམངས་
སྲོལ་ལ་རིགས་དགར་ཚུལ་དེས་རྗེས་ཕྱོགས་ཀྱི་ཞིབ་འཇུག་པ་རྣམས་ལ་ཤུགས་
རྐྱེན་ཆེན་པོ་ཐེབས་ཡོད།
དེ་ནས་ང་ཚོས་ཧྥ་རན་སེའི་དམངས་སྲོལ་རིག་པའི་མཁས་ཅན་ཧྭ་པེ་
ཡོས་( Paul Sebillot ) བརྩམས་པའི་《 ཧྥ་རན་སེའི་དམངས་སྲོལ་》
ཞེས་པའི་དཔེ་དེབ་དེ་ལས་དམངས་སྲོལ་ལ་རིགས་ཅི་ལྟར་བཀར་ཡོད་ཚུལ་
བཤད་ན། འདི་ལྟ་སྟེ། །
དང་པོ། ནམ་མཁའ་དང་ས་གཞི། དེ་ལ་ནང་གསེས་ཀྱི་ནམ་མཁའ་
དང་། མཚན་མོ་དང་མཁའ་རྒྱུའི་གདོན་འདྲེ། ས་སྟེང་། ས་འོག་བཅས་ཕྱོགས་
བཞི་དང་། དེ་དག་ལའང་ཆ་ཤས་སུ་ནམ་མཁའ་ལ་གཟའ་སྐར་དང་ནམ་མཁའི་
གནས་ཚུལ་བཅས་གཉིས་དང་། མཚན་མོ་དང་མཁའ་རྒྱུའི་ གདོན་འདྲེ་ལ་
མཚན་མོ་དང་ནམ་མཁའི་ལྟས་སམ་སྒྲ་བཅས་གཉིས་དང་། ས་སྟེང་ལ་ས་གཞི་
: 78 •



ལེའུ་བཞི་བ། དམངས་སྲོལ་རིག་གནས་ཀྱི་རིག་ས་དགར་ཚུལ་བཤད་པ།
དང་རི་རབ། ནགས་ཚལ། བྲག་རི་དང་རྡོ། ས་སྟེང་གི་ལྟས་ཡ་མཚར་བ་ཡོད་
ཚད་བཅས་ལྔ་དང་། ས་འོག་ལ་ས་འོག་དང་བྲག་ཕུག་བཅས་གཉིས་བཅས་
རིགས་དུ་མ་དབྱེ་ཡོད།
གཉིས་པ། མཚོ་དང་ཆུ་ཀླུང་། དེ་ལ་ནང་གསེས་སུ་མཚོ་དང་ཆུ་ཀླུང་
གཉིས་དང་། མཚོ་ལ་མཚོ་ངོས་དང་མཚོ་མཐིལ། མཚོའི་ཆུ་རླབས། མཚོ་གླིང་།
མཚོ་ངོགས། མཚོ་ཕུག ཆུ་འགྲམ། ངག་རྒྱུན་གྱི་གྲུ་གཟིངས། མཚོ་ལ་དད་
མཆོད་བཅས་ཆ་ཤས་བརྒྱད་དུ་དབྱེ་བ་དང༌། ཆུ་ཀླུང་ལ་ཆུ་མགོ་དང་། ཆུ་མགོའི་
དབང་ཐང་། དུང་ཆུ། བཞུར་ཆུ། འདམ་ཆུ་སོགས་བཅས་ཆ་ཤས་ལྔ་རུ་དབྱེ་
མང་།
གསུམ་པ། སྲོག་ཆགས་དང་སྐྱེས་དངོས། དེ་ལ་ནང་གསེས་སུ་ཆེ་ས་ནས་
སྲོག་ཆགས་དང་སྐྱེས་དངོས་ཕྱོགས་གཉིས་དང་། སྲོག་ཆགས་ལ་ཆ་ཤས་སུ་རི་
སྐྱེས་གཅན་གཟན་དང་ཁྱིམ་སྐྱེས་གཅན་གཟན། རི་སྐྱེས་བྱ་ཚོགས། ཁྱིམ་སྐྱེས་
བྱ་རིགས། ལྟོ་འགྲོ་འབུ་རིགས། གཤོག་འཕུར་འབུ་རིགས། ཞྭའི་རིགས་བཅས་
ཕྱོགས་བདུན་ལ་ད་བྱེ་བ་དང༌། སྐྱེས་དངོས་ལ་ཆ་ཤས་སུ་ལྗོན་ཤིང་དང་རྩི་ཤིང་
བཅས་ཕྱོགས་གཉིས་ལ་དབྱེ་ཡོད། །
བཞི་བ། འགྲོ་བ་མི་དང་ལོ་རྒྱུས། དེ་ལ་ནང་གསེས་སུ་བསྐལ་བ་སྔ་མའི་
དུས་རབས་དང་དྲན་གསོའི་དངོས་པོ། མི་དམངས་དང་ལོ་རྒྱུས་བཅས་ཕྱོགས་
གསུམ་དང་། དེའང་བསྐལ་བ་སྔ་མའི་དུས་རབས་ལ་རྡོ་ཚུགས་པ། རྡོའི་རི་མོ།
གནའ་དུར། རྡོ་ཆས། ཕ་བོང་ལ་དད་མཆོད་བཅས་ཕྱོགས་ལྔ་དང་། དྲན་གསོའི་
དངོས་པོར་སྡོད་གནས་བཟོ་བསྐྲུན་གྱི་ཆོ་ག གནའ་ཤུལ། ཆོས་ཁང་། གནའ་
མཁར། གྲོང་ཁྱེར་བཅས་ཕྱོགས་ལྔ་དང་། མི་དམངས་དང་ལོ་རྒྱུས་ལ་ཆོས་དད་
：
：
：
，
，，
，， --，
，，
：： ·-.
: 79，
：
，



༄༅ །།དམངས་སྲོལ་རིག་པ་སྤྱི་བཤད།
ཅན་གྱི་མི་དང༌། སྐུ་དྲག་དང་འབངས་མི་ གཡུལ་འཁྲུག དམངས་ཁྲོད་ངག་
རྒྱུན་ནང་གི་ཧྥ་རན་སེའི་ལོ་རྒྱུས་བཅས་ཕྱོགས་གསུམ་ཡོད་པར་བསྟན་ཡོད། །
དེ་མིན་ཧྥ་རན་སེའི་མཁས་པ་སངས་དིས་ཧྥས་དམངས་སྲོལ་རིགས་
གསུམ་དུ་བཀར་ཡོད་དེ། དངོས་པོའི་འཚོ་བ་དང་། བསམ་བློའི་འཚོ་བ། སྤྱི་
ཚོགས་ཀྱི་འཚོ་བ་བཅས་དང་། དེ་དག་ལའང་ནང་གསེས་སུ་དངོས་པོའི་འཚོ་བ་
ལ་དཔལ་འབྱོར་གྱི་དངོས་པོ་སྟེ་ས་གཞི་དང་གྲོང་ཁྱེར། བཟའ་བཏུང་། སྡོད་
གནས་ལ་སོགས་དང་། འཚོ་བའི་རོལ་སྟངས་སམ་ཐོན་སྐྱེད་བྱེད་སྟངས། ནོར་
འཚོལ་ཐབས། ལོངས་སྤྱོད་བཅས་རིགས་གསུམ་དུ་དབྱེ་བ་དང་། བསམ་བློའི་
འཚོ་བ་ ལ་ སྐད་ཆ་ དང༌། དམངས་ ཁྲོད་ ཀྱི་ ཤེས་ རིག་ གམ་ བེད་ སྤྱོད་ཚུལ།
དམངས་ཁྲོད་ཀྱི་བློ་གྲོས། མཛེས་རྩལ། གསང་བའི་འདུ་ཤེས་སམ་འགུལ་སྤྱོད་
བཅས་རིགས་ལྔ་རུ་དབྱེ་བ་དང་། སྤྱི་ཚོགས་འཚོ་བ་ལ་ཁྲག་རྒྱུད་འབྲེལ་བ་དང་
ས་འབྲེལ་གཅིག་མཐུན། ཐུན་མིན་གྱི་མཉམ་འབྲེལ་བཅས་རིགས་གསུམ་དུ་
དབྱེ་ཡོད་པ་རེད། སངས་དིས་ཧྥའི་དམངས་སྲོལ་ལ་རིགས་དགར་ཚུལ་འདི་ནི་
གོ་སླ་བ་དང་ལྟ་བདེ་བ་ཞིག་ཡིན་ཕྱིར་དེང་སྐབས་ཀྱང་འདི་ལྟར་རིགས་དགར་
ཚུལ་གྱི་མཁས་པ་གང་མང་ཞིག་ཡོད། །
དེ་ནས་ང་ཚོས་ད་དུང་འཇར་པན་ལ་མཚོན་ནས་བཤད་ན། འཇར་པན་
གྱི་དམངས་སྲོལ་རིག་པའི་སྲོལ་འབྱེད་མཁན་ལིག་ཐན་ཀོ་ནན་གྱི་རིགས་དགར་
ཚུལ་དེ་ཅུང་གྲགས་ཆེ་སྟེ། ཁོང་གིས་ཀྱང་ཆེ་ཕྱོགས་ནས་གོམས་སྲོལ་དང་ངག་
རྩལ། བསམ་བློ་འདུ་ཤེས་དད་མོས་བཅས་རིགས་གསུམ་དུ་བཀར་ཡོད་ལ། དེ་
དག་ལ་ནང་གསེས་སུ་མི་འདྲ་བ་དུ་མ་དབྱེ་ཡོད་དེ།
དང་པོ། གོམས་སྲོལ། དེའི་ཆ་ཤས་སུ་སྡོད་གནས་དང་གྱོན་ཆས། བཟའ་
• 80 •



ལེའུ་བཞི་བ། དམངས་སྲོལ་རིག་གནས་ཀྱི་རིགས་དགར་ཚུལ་བཤད་པ།
བཏུང་། ཐོན་སྐྱེད། ངལ་རྩོལ་གྱི་རྩ་འཛུགས། ཁྱིམ་ཚང་། སྡེ་བ། མཉམ་འབྲེལ་
ཚོགས་པ། འབྲེལ་འདྲིས། གཉེན་འབྲེལ། སྐྱེ་བསུའི་ཆོ་ག ལོ་ན་མཐུན་པའི་
ཚོགས་པ། འདས་མཆོད། སྐྲ་སྟོན་གྱི་ཆོ་ག མཆོད་གསོལ། མོ་རྩིས། ཞབས་བྲོ།
ལུས་རྩལ་དང་རོལ་དབྱངས། བྱིས་པའི་རོལ་རྩེད་བཅས་ཕྱོགས་བཅུ་དགུ་ཙམ་
གྱི་ནང་དོན་འདུས་ཡོད། །
གཉིས་པ། ངག་རྩལ། དེའི་ཆ་ཤས་སུ་ཚིག་གསར་གྱི་གསར་བཟོ་དང་
ཚིག་གསར་བ། གཏམ་དཔེ། གབ་ཚིག གསོལ་ཚིག བྱིས་པའི་སྐད་བརྡ།
དམངས་གླུ། གྱེར་འདོན་གླུ། དམངས་ཁྲོད་གཏམ་རྒྱུད། ངག་རྒྱུན་བཅས་
ཕྱོགས་དགུ་ཙམ་བསྡུས་ཡོད། །
གསུམ་པ། བསམ་བློ་འདུ་ཤེས་དད་མོས། དེའི་ཆ་ཤས་སུ་ཞེ་སྡང་དང་
འདོད་ཞེན། འཛེམ་བྱ། འཇིགས་དངངས། དད་བཀུར། གསོལ་འདེབས་
བཅས་ཕྱོགས་དྲུག་ཙམ་བསྡུས་ཡོད།
ལིག་ཐན་ཀོ་ནན་གྱི་དམངས་སྲོལ་ལ་རིགས་དགར་ཚུལ་དེར་ཕྱི་རབས་
པ་དག་གིས་ཁ་སྐོང་དང་ཟུར་བརྒྱན་མཛད་པས། དེང་སྐབས་འཇར་པན་གྱི་
དམངས་སྲོལ་ལ་རིགས་དགར་ཚུལ་ཕལ་ཆེ་བ་ནི་འདི་ལྟར་ཞིག་ཡིན་ཏེ།
དང་པོ། གཟུགས་ཡོད་དངོས་པོའི་དམངས་སྲོལ། དེའི་ནང་དུ་གྲོང་སྡེ་
དང༌། ཁྱིམ་ཚང་། གྱོན་ཆས། བཟའ་བཏུང་། ཞིང་ལས། ཉ་ལས། ནགས་ལས།
སོ་བསྲེགས། བརྔོན་པ། དམངས་ཁྲོད་ལག་རྩལ། དམངས་སྲོལ་མཛེས་རྩལ།
ཚོང་། འགྲིམ་འགྲུལ་ལ་སོགས་ཡོད། །
གཉིས་པ། སྤྱི་ཚོགས་ཚོགས་པའི་དམངས་སྲོལ། དེའི་ནང་དུ་རུས་རྒྱུད་
དང་། གཉེན་འབྲེལ། ཚོགས་མི། བྱིས་ པའི་ རྩ་ འཛུགས། གཞོན་ནུའི་རྩ་
• 81:



༄༅ །།དམངས་སྲོལ་རིག་པ་སྤྱི་བཤད།
འཛུགས། ངལ་རྩོལ་བརྗེ་ གསོར། ཆབ་སྲིད་ཀྱི་ཚོགས་པ། ཆབ་སྲིད་མཉམ་
འབྲེལ། ལུས་རྩལ་རུ་ཁག། ཆོས་ལུགས་ཚོགས་པ་ལ་སོགས་ཡོད།
གསུམ་པ། ངག་རྒྱུན་སྐད་ཆའི་དམངས་སྲོལ། དེའི་ནང་དུ་གཏམ་དཔེ་
དང་ཁེད། གསོལ་འདེབས་ཚིག དམངས་གླུ། གྱེར་འདོན་ གླུ་ གཏམ་རྒྱུད།
དམངས་ཁྲོད་གཏམ་རྒྱུད། ངག་རྒྱུན་དང་ལྷ་སྒྲུང་ལ་སོགས་ཡོད། །
བཞི་བ། གཟུགས་མེད་བསམ་དོན་དམངས་སྲོལ། འདི་ནི་དམངས་སྲོལ་
གཞན་དག་དང་འབྲེལ་ནས་ཡོད་པ་ཞིག་ཡིན་མོད། གཙོ་བོ་ནི་ཀུན་སྤྱོད་དང་།
མོ་རྩིས། མཐུ་སྔགས། འཛེམ་བྱ་ལ་སོགས་ཡོད་པ་བཅས་སོ། ། །
གཞན་ཡང་། ཨ་མེ་རུ་ཁའི་དམངས་སྲོལ་མཁས་པ་ཆེན་མོ་ལེ་ཁྲ་ཏེ་རྡོར་
སིན་གྱིས་《དམངས་སྲོལ་རིག་པ་དང་དམངས་ཚོགས་ཀྱི་འཚོ་བ་》ཞེས་བྱ་བའི་
དཔེ་དེབ་དེའི་ནང་དུ་དམངས་སྲོལ་གྱི་སྣང་ཚུལ་དེ་རིགས་བཞི་རུ་བཀར་ཡོད་
དང་པོ། ངག་རྒྱུན་དམངས་སྲོལ། དེའི་ནང་དུ་བྱུང་བརྗོད་དམངས་སྲོལ་
དང་། དམངས་གླུ། དམངས་ཁྲོད་སྙན་ངག གཏམ་དཔེ་དང་ཁེད་ལ་སོགས་
བསྡུས་ཡོད།
གཉིས་པ། དངོས་པོའི་དམངས་སྲོལ། དེའི་ནང་དུ་བཟའ་བཏུང་དང༌།
གྱོན་ཆས། སྡོད་གནས། དམངས་ཁྲོད་དུ་བཟོ་བསྐྲུན་བྱས་པའི་ཅ་ལག་ཡོད་
ཚད་ལ་སོགས་བསྡུས་ཡོད།
གསུམ་པ། དམངས་ཁྲོད་སྤྱི་ཚོགས་གོམས་སྲོལ། དེའི་ནང་དུ་མི་ཚེའི་ཆོ་
སྒྲུབ་སྣ་ཚོགས་དང་། དམངས་ཁྲོད་དད་མོས། ཆོས་ལུགས། དུས་སྟོན་བསུ་
ལུགས། རོལ་རྩེད་དང་སྤྲོ་རྩེད་ཡོད་ཚད་བསྡུས་ཡོད།
， 82 •



ལེའུ་བཞི་བ། དམངས་སྲོལ་རིག་གནས་ཀྱི་རིགས་དགར་ཚུལ་བཤད་པ།
བཞི་བ། དམངས་ཁྲོད་འཁྲབ་རྩལ། དེའི་ནང་དུ་དམངས་ཁྲོད་ཀྱི་ཟློས་
གར་དང་། ཆོ་གའི་མཚོན་སྟོན་གྱི་བྲོ། གླུ་དབྱངས་ལ་སོགས་བསྡུས་ཡོད།
གཉིས། རང་རྒྱལ་གྱི་དམངས་སྲོལ་མཁས་པའི་
རིགས་དགར་ཚུལ།
གོང་དུ་ང་ཚོས་ཕྱི་རྒྱལ་གྱི་དམངས་སྲོལ་ལ་རིགས་དགར་ཚུལ་ཁྱད་ཆོས་
ལྡན་པ་འགའ་བཤད་ཟིན་ལ། དེ་ནས་ཀྲུང་གོའི་རྒྱལ་ནང་དུ་གཙོ་བོ་རྒྱ་ཡིག་གི་
འམ་ནས་ད་སྔ་དམངས་སྲོལ་ལ་རིགས་དགར་ཚུལ་ཅི་འདྲ་ཡིན་པ་བཤད་པར་
ཀྲུང་གོའི་རྒྱལ་ནང་གི་དམངས་སྲོལ་རིག་གཞུང་འདི་ནི་གོང་གི་རྒྱལ་ཁབ་
དེ་དག་དང་དམངས་སྲོལ་རིག་པའི་མཁས་ཅན་དེ་དག་གི་ཤུགས་རྐྱེན་འོག་ཏུ་
བྱུང་འཕེལ་ཐོབ་པ་དང་། ཐོག་མར་དམངས་སྲོལ་ལ་ཞིབ་འཇུག་མཛད་པའི་
མཁས་པ་དེ་ཚོ་དང་བསྡུར་ན་བྱུང་དུས་ཀྱང་ཤིན་ཏུ་འཕྱིས་པས་གོང་འཁོད་ཀྱི་
དམངས་སྲོལ་མཁས་པ་ལ་ཤས་ཀྱི་རིགས་དགར་ཚུལ་ཅུང་རྙོག་དྲ་ཆེ་བ་ལྟ་བུའི་
སྣང་ཚུལ་འཆར་བ་དེ་ལྟ་མ་ཡིན་པར་གོ་རིམ་ཡོད་པ་དང་གོ་བདེ་བ་ཞིག་ཡིན་
པར་འཁུམས། དེའང་ཉེ་བའི་ལོ་ངོ་སུམ་ཅུ་ཙམ་གྱི་རིང་དུ་རང་རེའི་རྒྱལ་ནང་དུ་
དམངས་སྲོལ་རིག་གནས་ལ་དོ་སྣང་དང་ཞིབ་འཇུག་བྱེད་མཁན་ཅུང་མང་བས་
དེའི་སྐོར་གྱི་དཔྱད་རྩོམ་དང་། རིགས་ལམ་ལྟ་ཚུལ་ཡང་ཅུང་མང་སྟབས་དེ་ཡོད་
ཚད་རེ་རེ་བཞིན་དུ་བརྗོད་ན་ཡིག་ཚོགས་སུ་འགྲོ་སྲིད། དེས་ཁྱད་ཆོས་ལྡན་པའི་
དམངས་སྲོལ་རིག་པའི་མཁས་ཅན་འགའི་དམངས་སྲོལ་ལ་རིགས་དགར་ཚུལ་
， 83，



༄༅ །།དམངས་སྲོལ་རིག་པ་སྤྱི་བཤད།
བཤད་ན་འདི་ལྟ་སྟེ།
ཀྲོན་ཅན་བན་གྱིས་དམངས་སྲོལ་རིག་གནས་ལ་དངོས་པོའི་དམངས་
སྲོལ་དང༌། སྤྱི་ཚོགས་དམངས་སྲོལ། འདུ་ཤེས་སྤྱོད་སྟངས། ངག་ཐོག་སྐད་ཆ་
བཅས་རིགས་བཞི་རུ་བཀར་ཡོད་དེ། དེའང་དངོས་པོའི་དམངས་སྲོལ་ནང་དུ་
འགྲོ་བ་མིའི་འཚོ་བའི་ནང་དུ་ངེས་པར་བེད་སྤྱོད་བྱེད་བཞིན་པའི་སྡོད་གནས་
དང་གྱོན་ཆས། ཅ་ལག་ལ་སོགས་དངོས་པོའི་ཚུལ་དུ་གྲུབ་པའི་དངོས་རྫས་ཡོད་
ཚད་དང་། སྤྱི་ཚོགས་དམངས་སྲོལ་ནི། འགྲོ་བ་མིའི་ཚོགས་པའི་ནང་དུ་རིགས་
རུས་དང་ཁྱིམ་རྒྱུད། ཚོ་བ། སྡེ་བ། ཤོག་ཁག ཞིང་གྲོང་། གྲོང་རྡལ། དེ་མིན་
དམངས་ཁྲོད་ཀྱི་ཚོགས་པ་དང་མཉམ་འབྲེལ་ཚོགས་པ་ལ་སོགས་ཡོད་ཚད་
དང་། འདུ་ཤེས་སྤྱོད་སྟངས་ནི། དམངས་ཁྲོད་ཀྱི་ཆོས་ལུགས་དང་མི་ཆོས། གུས་
སྲོལ། སྒྱུ་རྩལ་ལ་སོགས་པ་ཡོད་ཚད་དང་། ངག་ཐོག་སྐད་ཆའི་དམངས་སྲོལ་ནི།
མི་རྣམས་ཀྱི་བསམ་བློ་བརྗེས་རེས་བྱེད་པའི་ཟ་མ་ལྟ་བུ་དང་། མི་རིགས་སོ་སོའི་
ཁྲོད་དུ་ཐུན་མིན་དུ་དར་བ་མཚོན་ཐུབ་ཅིག་སྟེ། དེའི་ནང་དུ་གཏམ་རྒྱུད་དང་ལྷ་
སྒྲུང་ལ་སོགས་འདུ་བར་བཤད་ཡོད།
དེ་ནས་ཐོ་ལེ་ཧྲན་གྱིས་《དམངས་སྲོལ་རིག་པ་》ཞེས་པའི་དཔེ་དེབ་
ནང་དུ་དམངས་སྲོལ་ལ་རིགས་གསུམ་དུ་བཀར་ཡོད་དེ། དེ་ནི་དངོས་པོའི་
དམངས་སྲོལ་དང་སྤྱི་ཚོགས་དམངས་སྲོལ། བསམ་བློའི་དམངས་སྲོལ་བཅས་
ཡིན་ཞིང་། དེ་དག་ལའང་ནང་གསེས་ཀྱི་རིགས་དུ་མ་དབྱེ་ཡོད་པ་ནི།
དང་པོ། དངོས་པོའི་དམངས་སྲོལ། དེའི་ནང་དུ་སྡོད་གནས། གྱོན་ཆས།
བཟའ་བཏུང་། ཐོན་སྐྱེད་( ཞིང་ལས། ནགས་ལས། ཕྱུགས་ལས། ཞོར་ལས། ཧྭ
ལས)། འགྲིམ་འགྲུལ། ཚོང་ལས་བཅས་ཕྱོགས་དྲུག་ཙམ་ལ་དབྱེ་ཡོད།
• 84 .



-་
， ..-. --- -
，
，
， ，
།
། །
，
ལེའུ་བཞི་བ། དམངས་སྲོལ་རིག་གནས་ཀྱི་རིགས་དགོར་ཚུལ་བཤད་པ།
གཉིས་པ། སྤྱི་ཚོགས་དམངས་སྲོལ། ཁྱིམ་རྒྱུད་དང་གཉེན་ཉེ། ཚོ་སྡེ། སྤྱི་
ཚོགས་སྟེང་གི་ཚོགས་ཁག་སྣ་ཚོགས། མི་ཚེའི་ཆོ་ག་(སྐྱེ་བསུའི་ཆོ་ག ནར་སོན་
ཆོ་ག གཉེས་སྒྲིག་ཆོ་ག འདས་མཆོད) དུས་ཚིགས་གོམས་སྲོལ་བཅས་ཕྱོགས་
ལྔ་ཙམ་དུ་དབྱེ་ཡོད།
གསུམ་པ། བསམ་བློའི་དམངས་སྲོལ། དེའི་ནང་དུ་ངག་རྒྱུན་སྐད་ཆའི་
དམངས་སྲོལ། དེའི་ཆ་ཤས་སུ་ལྷ་སྒྲུང་དང་། ངག་རྒྱུན། གཏམ་རྒྱུད། དམངས་
གླུ་དང་བྱུང་བརྗོད་སྙན་ངག གཏམ་དཔེ་དང་ཁེད་གསུམ་དང་། ཀུན་སྤྱོད་རྒྱུན་
སྤེལ་དམངས་སྲོལ། དེའི་ཆ་ཤས་སུ་དམངས་ཁྲོད་སྒྱུ་རྩལ་( གླུ་དབྱངས། རི་མོ།
ཞབས་བྲོ)། དམངས་ཁྲོད་རྩེད་འཇོ་དང་ལུས་རྩལ་གཉིས་དང་། བསམ་བློའི་
དམངས་སྲོལ། དེའི་ཆ་ཤས་སུ་མཐུ་ སྔགས་ དང་། ཆོས་ལུགས། དད་མོས།
འཛེམ་བྱ། ཀུན་སྤྱོད་དང་གུས་སྲོལ་བཅས་ཕྱོགས་ལྔ་ལ་བཀར་ནས་བཤད་ཡོད།
ཨ་མེ་རུ་ཁ་གཙོ་བྱས་དེང་རབས་ནུབ་ཕྱོགས་རྒྱལ་ཁབ་དག་གི་དམངས་
སྲོལ་གཞུང་ལུགས་ལ་ཐོས་སྦྱང་མི་དམན་པ་མཛད་མྱོང་བའི་པེ་ཅིན་སློབ་གྲྭ་
ཆེན་མོའི་བང་རྩོན་གྱིས་མཛད་པའི་《དམངས་སྲོལ་རིག་པ་སྤྱི་བཤད་》ཅེས་
པའི་ནང་དུ། ངག་རྒྱུན་དམངས་སྲོལ་དང༌། གོམས་སྲོལ་དམངས་སྲོལ། དངོས་
པོའི་དམངས་སྲོལ་ཞེས་ཆེ་ཕྱོགས་རིགས་གསུམ་དུ་བཀར་ཡོད་ཅིང་། དེ་དག་ལ་
ནང་གསེས་སུ་རིགས་དུ་མར་དབྱེ་ཡོད་པ་འདི་ལྟ་སྟེ།
དང་པོ། ངག་རྒྱུན་དམངས་སྲོལ། བྱུང་བརྗོད་དམངས་སྲོལ་དང་། ཁ་
རྒྱུན་དམངས་སྲོལ། དབྱངས་སྙན་དམངས་སྲོལ་བཅས་ཕྱོགས་གསུམ་ཡོད།
དེའང་བྱུང་བརྗོད་དམངས་སྲོལ་གྱི་ནང་དུ་ལྷ་སྒྲུང་དང་ངག་རྒྱུན། དམངས་ཁྲོད་
གཏམ་རྒྱུད་སོགས་འདུ་བ་དང༌། ཁ་རྒྱུན་དམངས་སྲོལ་གྱི་ནང་དུ་གཏམ་དཔེ་
• 85.



༄༅།།དམངས་སྲོལ་རིག་པ་སྤྱི་བཤད།
དང་། ཁ་དཔེ། ཁེད། ཁ་མཚར། མཐུ་སྔགས། མནའ་ཚིག སྨོད་ཚིག བསྟོད་
ཚིག འཚམས་ཞུ་གུས་ཚིག་ལ་སོགས་འདུ་བ་དང་། དབྱངས་སྙན་དམངས་སྲོལ་
གྱི་ནང་དུ་དམངས་གླུ་དང་། གླུ་ཚིག གཏམ་རྒྱུད་གྱེར་ལེན། ངག་རྒྱུན་སྙན་ངག
རྩེད་འཇོའི་གླུ་ཚིག དམངས་ཁྲོད་རོལ་དབྱངས་ལ་སོགས་འདུ་བའོ། །
གཉིས་པ། གོམས་སྲོལ་དམངས་སྲོལ། དེ་ནི་སྲོལ་རྒྱུན་གྱི་ཡུལ་སྲོལ་དང་
གོམས་ལུགས་དེ་རྒྱུན་འཛིན་བྱེད་པའི་དམངས་སྲོལ་སྣང་ཚུལ་དེ་ལ་ཟེར་ཞིང་།
དེའི་ནང་དུ་དམངས་ཁྲོད་ཀྱི་དུས་སྟོན་དང་། དམངས་ཁྲོད་ཀྱི་དད་མོས། རྩེད་
འཇོ། དོན་གང་ཞིག་མཚོན་བྱེད་དུ་སྟོན་པའི་ལག་བརྡ། དམངས་ཁྲོད་ཀྱི་སྨན་
བཅོས། ཆོ་གའི་འགུལ་སྤྱོད། དམངས་ཁྲོད་ཞབས་བྲོ། དམངས་ཁྲོད་ཟློས་གར་
རྨོངས་དད་ལ་སོགས་སོ། །
གསུམ་པ། དངོས་པོའི་དམངས་སྲོལ། དེ་ནི་གཟུགས་ཡོད་དང་། ཡང་ན་
མིག་མཐོང་ལག་ཟིན་གྱི་ངང་དུ་རྒྱུན་སྤེལ་བྱ་བཞིན་པའི་དམངས་སྲོལ་སྣང་ཚུལ་
དེ་ལ་ཟེར་ཞིང་། དེའི་ནང་དུ་དམངས་ཁྲོད་ཀྱི་སྡོད་གནས། དམངས་ཁྲོད་ཀྱི་
མཛེས་རིས་སྣ་ཚོགས། དམངས་ཁྲོད་ཀྱི་གྱོན་ཆས། དམངས་ཁྲོད་ཀྱི་བཟའ་
བཏུང་ལ་སོགས་སོ། །
གཞན་ཡང་། ཀོང་ཞི་མི་རིགས་སློབ་ཆེན་གྱི་ཞི་ཇེ་དྲོན་( ik & # )གྱིས་
གཙོ་བསྒྲིགས་མཛད་པའི་《རྒྱའི་དམངས་སྲོལ་ལོ་རྒྱུས་》ཞེས་པའི་དཔེ་དེབ་
ཆེན་མོ་དེའི་ནང་དུ་རྒྱའི་དམངས་སྲོལ་ལ་ཐོན་སྐྱེད་དམངས་སྲོལ་དང་། འཚོ་
བའི་དམངས་སྲོལ། གུས་ ལུགས་ དམངས་སྲོལ། དུས་ཚིགས་ དགའ་སྟོན་
དམངས་སྲོལ། དད་མོས་དམངས་སྲོལ། སྤྱི་ཚོགས་དམངས་སྲོལ་བཅས་རིགས་
དྲུག་ཏུ་དབྱེ་ཡོད་པ་ཡིན།
• 86 •



ལེའུ་བཞི་བ། དམངས་སྲོལ་རིག་གནས་ཀྱི་རིགས་དགར་ཚུལ་བཤད་པ།
མདོར་ན། ཀྲུང་གོའི་རྒྱལ་ནང་དུ་དམངས་སྲོལ་ལ་རིགས་དགར་ཚུལ་
འདྲ་མིན་སྣ་ཚོགས་ཤིག་མཆིས་མོད། དེ་རེ་རེ་བཞིན་དུ་བཀོད་ན་མང་བར་
དོགས་པས། གོང་དུ་ཀྲུང་གོའི་དམངས་སྲོལ་རིག་པའི་སྲོལ་འབྱེད་མཁན་ཀྲོན་
ཅན་བན་གྱི་ལྟ་ཚུལ་དང་། དེང་སྐབས་སློབ་གྲྭ་ཆེན་མོ་བ་རྣམས་ཀྱི་བསླབ་གཞི་
རུ་འཇོག་པའི་《དམངས་སྲོལ་རིག་པ་》ཞེས་པའི་དཔེ་ཆ་རྩོམ་མཁན་ཐོ་ལེ་
ཧྲུན་དང་། ནུབ་ཕྱོགས་ཀྱི་དམངས་སྲོལ་རིག་པའི་གཞུང་ལུགས་གསར་བ་ཐོས་
སྦྱང་ཐོབ་པའི་པེ་ཅིན་སློབ་གྲྭ་ཆེན་མོའི་བང་ཅོན་གྱིས་མཛད་པའི་《 དམངས་
སྲོལ་རིག་པ་སྤྱི་བཤད་》དང་། དེ་མིན་བདག་གིས་བལྟས་ན་ད་སྔ་རྒྱ་རིགས་ཀྱི་
དམངས་སྲོལ་ལེགས་བསྒྲིགས་བྱས་པའི་ཐད་ཆེས་ཆ་ཚང་དུ་འདོད་པའི་ཀོང་ཞི་
མི་རིགས་སློབ་ཆེན་གྱི་ཞི་ཇེ་དྲོན་གྱིས་གཙོ་བསྒྲིགས་མཛད་པའི་《རྒྱུའི་དམངས་
སྲོལ་ལོ་རྒྱུས་》ཞེས་པའི་དཔེ་དེབ་ཆེན་མོ་དེའི་ནང་དུ་དམངས་སྲོལ་ལ་རིགས་
དགར་ཚུལ་དེ་ཚོས་ཆོག་པར་བྱའོ། །
གསུམ། རྒྱལ་སྤྱིའི་རིག་སློབ་ཚོགས་པས་དམངས་སྲོལ་
རིག་གནས་ཀྱི་རིགས་དགར་ཚུལ།
དེ་ཡང་མི་རིགས་ཕལ་ཆེ་བའི་ལྟ་སྟངས་དང་འདྲ་བར་རང་རེའི་བོད་
མིའི་སྲོལ་རྒྱུན་ཤེས་རྒྱུད་དུའང་དམངས་སྲོལ་རིག་གནས་ལ་མཐོང་ཆེན་དང་
གདེང་འཇོག་མི་བྱེད་པ་ཕུད། དམངས་སྲོལ་རིག་གནས་ཀྱི་ཕྱོགས་ལ་མོས་
སེམས་ཡོད་པ་དང་དམངས་ཁྲོད་རིག་གནས་ཀྱི་ཤེས་རིག་གིས་ཕྱུག་པོའི་གང་
ཟག་དེ་རྣམས་ལ་འོས་མཐུན་གྱི་སྤྱི་ཚོགས་གོ་གནས་ཤིག་མི་གནང་བ་དང་།
• 87 .



༄༅ །།དམངས་སྲོལ་རིག་པ་སྤྱི་བཤད། ་
དམངས་སྲོལ་རིག་གནས་ཀྱི་རིན་ཐང་ཇི་བཞིན་དུ་རྟོགས་ཐུབ་མེད་པ་བཅས་ཀྱི་
སྐྱོན་ཡུན་རིང་དུ་མངའ། དེ་ན་དོན་དངོས་སུ་དམངས་སྲོལ་རིག་གནས་ནི་གང་
གང་ཡིན་ཞེ་ན། བཤད་ཚུལ་མི་འདྲ་བ་ཅུང་ཟད་ཡོད་མོད། འདིར་འབྲེལ་ཡོད་
ཀྱི་ཡིག་ཆ་སྤྱི་དང་། བྱེ་བྲག་ཏུ་མཉམ་འབྲེལ་ཚོགས་པའི་གཏན་འབེབས་བགྱིས་
པའི་གཞུང་ཡིག་རྨང་གཞི་བྱས་ཐོག་དམངས་སྲོལ་རིག་གནས་ཀྱི་རིགས་བཀར་
ན་འདི་ལྟ་སྟེ།
༡. ཚོང་ལས་ཐོན་སྐྱེད་ཀྱི་དམངས་སྲོལ།
རྔོན་ལས་དམངས་སྲོལ། རྔོན་ལས་དམངས་སྲོལ་ནི་རྔོན་བྱེད་མཚོན་ཆ་
བཟོ་བ་དང་རི་དྭགས་བདའ་ཚུལ། བསད་པའི་རི་དྭགས་ཀྱི་སྐལ་བགོ་ཚུལ་ལ་
སོགས་ཏེ། དཔེར་ན། རྙི་འཛུགས་པ། དུག་རྫས་འཕེན་པ། དུ་བ་གཏོང་བ།
རྐང་རྗེས་འདེད་པ་ལ་སོགས་པ་ལྟ་བུ།
ཕྱུགས་ལས་དམངས་སྲོལ། ཕྱུགས་ལས་དམངས་སྲོལ་ནི་ནོར་ལུག་འཚོ་
སྲོལ། སྒོ་ཕྱུགས་སྐྱོང་ཚུལ། ཁྱིམ་གྱི་བྱ་ཕག་གསོ་སྲོལ། དབྱར་དགུན་གྱི་མཚེར་
སར་གནས་སྤོར་ཚུལ་ལ་སོགས་པ།
ཞིང་ལས་དམངས་སྲོལ། ཞིང་ལས་དམངས་སྲོལ་ནི་ཞིང་ལས་ལག་ཆ་
བཟོ་ཚུལ། དོ་དམ་བྱེད་སྟངས། མཛད་སྒོ་སྣ་ཚོགས་སྤེལ་སྲོལ། རོང་མ་འབྲོག་གི་
ལས་ཀ་ལས་སྲོལ་ལ་སོགས།
ཉ་ལས་དམངས་སྲོལ། ཉ་ལས་དམངས་སྲོལ་ནི་ཉ་འཛིན་ཚུལ། ཉ་གསོ་
སྲོལ། །
གཏེར་ལས་དམངས་སྲོལ། གཏེར་ལས་དམངས་སྲོལ་ནི་གསེར་དངུལ་
• 38



ལེའུ་བཞི་བ། དམངས་སྲོལ་རིག་གནས་ཀྱི་རིགས་དགར་ཚུལ་བཤད་པ།
ཟངས་ལྕགས་དང་རྡོ་སྣུམ་ལ་སོགས་ས་འོག་གི་གཏེར་རྫས་སྣ་ཚོགས་ལེན་ཚུལ།
ནགས་ ལས་ དམངས་སྲོལ། ནགས་ ལས་ དམངས་ སྲོལ་ ནི་ ནགས་
འཛུགས་པ། ནགས་གཅོད་ཚུལ། ནགས་སྲུང་ཚུལ།
རི་སྐྱེས་འཐུ་སྲོལ། རི་སྐྱེས་འཐུ་སྲོལ་ནི་རི་སྐྱེས་ཤིང་ཏོག་དང་སྨན་རྩྭ་སྣ་
ཚོགས་འཐུ་ཚུལ།
བཟོ་ལས་ དམངས་སྲོལ། བཟོ་ ལས་ དམངས་སྲོལ་ནི་བཟོ་ལས་དང་
མགར་ལས་སྣ་ཚོགས། དཔེར་ན། འཐག་ཐག་པ། རྡོ་བཟོ་བ། ཤིང་བཟོ་བ་ལ་
སོགས་པ་ལྟ་བུ། །
ཚོང་ལས་དམངས་སྲོལ། ཚོང་ལས་དམངས་སྲོལ་ནི་ཁྲོམ་རྭའི་དམངས་
སྲོལ། ཚོང་གཏམ་ཚུལ། ཚོང་རྒྱག་ཚུལ། རྫས་གཉིས་བརྗེ་རེས་བྱེད་སྟངས་ལ་
སོགས།
དངུལ་བསྐྱི་གཏོང་སྲོལ། དངུལ་བསྐྱི་གཏོང་སྲོལ་ནི་དངུལ་སྒོར་བསྐྱི་
སྟངས། དཔྱ་ཁྲལ་འཇོག་ལེན། དངོས་རྫས་གཡོར་ལེན་ལ་སོགས་སོ། །
༢. འགྲོ་འདུག་ཉལ་ཆགས་ཀྱི་དམངས་སྲོལ།
གྱོན་ཆས་དམངས་སྲོལ། གྱོན་ཆས་དམངས་སྲོལ་ནི་གོས་ལཱའི་རིགས།
རྒྱན་ཆས་འདོགས་ཚུལ། གྱོན་ཆས་སྣ་ཚོགས་བཟོ་ཚུལ་དང་གྱོན་སྲོལ།
བཟའ་བཏུང་དམངས་སྲོལ། བཟའ་བཏུང་དམངས་སྲོལ་ནི་རྒྱུན་ལྡན་
གྱི་བཟའ་བཏུང་། དུས་ཆེན་གྱི་བཟའ་བཏུང་། བཟའ་ཆས་ལས་བྱེད་ཀྱི་བྲོ་རྫས།
ས་ཁུལ་གྱི་ཁྱད་ཆོས་ལྡན་པའི་བཟའ་ཆས་གསོལ་སྲོལ་ལ་སོགས།
སྡོད་ གནས་ དམངས་སྲོལ། སྡོད་ གནས་ དམངས་ སྲོལ་ ནི་ མཁར་
..
-.
…
：
• 89 •
་
.



༄༅ །།དམངས་སྲོལ་རིག་པ་སྤྱི་བཤད།
བརྩིགས་ཚུལ། ཁང་བ་ལས་སྟངས། སྤྲ་དང་གུར་བཟོ་ཚུལ་དང་ཕུབ་ལུགས།
ཐབ་ཀ་ལས་ཚུལ་ལ་སོགས།
འགྲིམ་འགྲུལ་དམངས་སྲོལ། འགྲིམ་འགྲུལ་དམངས་སྲོལ་ནི་ཟམ་པ་
དང་ལམ་ལས་ཚུལ། སྐྱེལ་འདྲེན་གྱི་ཡོ་བྱད་དང་ཐབས་བཀོད་ལ་སོགས།
༣. སྡེ་གྲོང་དུད་ཁྱིམ་གྱི་དམངས་སྲོལ།
དུད་ཁྱིམ་དམངས་སྲོལ། དུད་ཁྱིམ་དམངས་སྲོལ་ནི་ཁྱིམ་ཚང་སོ་སོར་
འགྲོ་འདུག་ཚུལ་དང་ལས་སྤྱོད་སྟངས་མི་འདྲ་བ་རེ་ཡོད་པ་དེ་ཡོད་དོ་ཅོག
ཁྱིམ་བརྒྱུད་དམངས་སྲོལ། ཁྱིམ་བརྒྱུད་དམངས་སྲོལ་ནི་རིགས་རུས་
ཁྱིམ་བརྒྱུད་སྒྲིག་ཚུལ། ཤ་གཉེན་བར་གྱི་འབྲེལ་བ་འདེད་ཚུལ་ལ་སོགས། །
ཕོ་མོའི་དམངས་སྲོལ། ཕོ་མོའི་དམངས་སྲོལ་ནི་ཕོ་མོའི་ཁྱད་པར་གྱི་
གོམས་སྲོལ། ཕོ་མོའི་བར་གྱི་འབྲེལ་བ་སྒྲིག་ཚུལ། ཕོ་མོའི་འདོད་བརྩེ་སྐོར་གྱི་
དྲན་སློང་ཚུལ་ལ་སོགས།
ཚོགས་པའི་དམངས་སྲོལ། ཚོགས་པའི་དམངས་སྲོལ་ནི་ལས་རིགས་
གཅིག་པའི་ཚོགས་པ་འཛུགས་ཚུལ། ཤག་པོ་སྒྲིག་ཚུལ། མནའ་བཅད་སྒྲིག་སྲོལ་
ལ་སོགས། །
ཚོ་སྡེ་དམངས་སྲོལ། ཚོ་སྡེ་དམངས་སྲོལ་ནི་ཚོ་བ་དང་སྡེ་བ་ཞིག་གི་
ལུགས་སྲོལ་དང་འགྲོ་ལུགས། སྡེ་མི་སྤྱི་ལ་གོམས་ལོབས་སུ་སོང་བའི་ཁྲིམས་སྲོལ་
ལ་སོགས།
• 90 •



ལེའུ་བཞི་བ། དམངས་སྲོལ་རིག་གནས་ཀྱི་རིགས་དགར་ཚུལ་བཤད་པ།
--…-
.
.
༤ མི་ཚེའི་ཆོ་སྒྲུབ་ཀྱི་དམངས་སྲོལ། །
སྐྱེས་གསོ་དམངས་སྲོལ། སྐྱེས་གསོ་དམངས་སྲོལ་ནི་མི་གཅིག་འཇིག་
རྟེན་འདིའི་ཐོག་ཐོན་པ་ནས་གཉོར་སྐྱོང་དང་སློབ་གསོ། ན་ཚོད་མི་འདྲ་བའི་
སྐབས་སུ་མཛད་སྒོ་སྣ་ཚོགས་ཡོད་པ་དེ་ཀུན་ལའོ། །
གཉེན་སྒྲིག་དམངས་སྲོལ། གཉེན་སྒྲིག་དམངས་སྲོལ་ནི་ཕོ་མོའི་བར་
འདོད་གཏམ་གཏོང་ཚུལ། གཉེན་རྟགས་ཕབ་ཚུལ། གཉེན་སྒྲིག་གི་བྱེད་སྒོ་སྣ་
ཚོགས་ལ་སོགས།
གཞོན་གཅེས་རྒན་བཀུར་དམངས་སྲོལ། གཞོན་གཅེས་རྒན་བཀུར་
དམངས་སྲོལ་ནི་རྒན་སེམས་བཟང་དང་བྱིས་ཡ་རབས། ཕོ་གཞུང་དྲང་དང་མོ་
བྱང་བཟང་། ཆེ་བཀུར་ཆུང་བྱམས་ཀྱི་ལུགས་སྲོལ་ལ་སོགས། །
འདས་མཆོད་དམངས་སྲོལ། འདས་མཆོད་དམངས་སྲོལ་ནི་མི་ཤི་རྗེས་
སུ་མཆོད་པ་འབུལ་ཚུལ། བེམ་པོ་སྒྲུབ་ཚུལ། འདུན་བྱེད་ཚུལ། འདས་སྒྲུབ་ཀྱི་ཆོ་
ག་ཡོད་དོ་ཅོག་ལ་སོགས་སོ། །
༥. སྐྱེས་ཁམས། ཚན་རྩལ་གྱི་དམངས་སྲོལ།
སྐྱེས་ཁམས་དམངས་སྲོལ། སྐྱེས་ཁམས་དམངས་སྲོལ་ནི་གནམ་གཤིས་
སྐྱེས་ཁམས་དམངས་སྲོལ། རི་ལུང་སྐྱེས་ཁམས་དམངས་སྲོལ། སྲོག་མེད་སྐྱེས་
ཁམས་དམངས་སྲོལ།
དམངས་ཁྲོད་ཚན་རིག དམངས་ཁྲོད་ཚན་རིག་ནི་སྐར་རྩིས། གནམ་
གཤིས་བརྟག་ཐབས། ཐོན་སྐྱེད་ལས་བྱུང་བའི་མྱོང་ཤེས། ལག་རྩལ་ཐབས་ཤེས་
གསར་གཏོད། །
• 91 •



༄༅།།དམངས་སྲོལ་རིག་པ་སྤྱི་བཤད།
དམངས་ ཁྲོད་ རྩིས་ རིག དམངས་ ཁྲོད་ བརྟག་ དཔྱད་ གཏོང༌ ཚུལ།
དམངས་ཁྲོད་ལག་ཆ་བཟོ་རྩལ།
དམངས་ཁྲོད་སྨན་བཅོས། དམངས་ཁྲོད་སྨན་བཅོས་ནི་དམངས་ཁྲོད་
ཀྱི་སྨན་བཅོས་ཡོ་བྱད། དག་གཙང་བྱེད་སྲོལ། དམངས་ཁྲོད་ཀྱི་བཅོས་ཐབས་ལ་
སོགས།
༥. དད་མོས་ཀྱི་དམངས་སྲོལ།
བླ་མཆོད་ཀླུ་གསོལ། བླ་མཆོད་ཀླུ་གསོལ་ནི་བླ་མཆོད་དམངས་སྲོལ། ཀླུ་
བཀུར་དམངས་སྲོལ། ལབ་ཙེ་བསྟོད་པ། དམངས་ཁྲོད་འཛེམ་བྱ་ལ་སོགས། །
དམངས་ཁྲོད་ཆོས་ལུགས། དམངས་ཁྲོད་ཆོས་ལུགས་ནི་ལྷ་ཕབ་པ། མོ་
འདེབས་པ། རྩིས་བྱེད་པ། ལྷ་མཆོད་པ། འདྲེ་འདུལ་བ། བསང་འབུལ་བ།
དམངས་ཁྲོད་རྨོངས་དད་ལ་སོགས། །
གཞི་ལྷ་དད་མཆོད། གཞི་ལྷ་དད་མཆོད་ནི་ཆོས་སྐྱོང་བསྟོད་པ། ཡུལ་ལྷ་
གཞི་བདག་བཀུར་བ། ཁྱིམ་ལྷ་མཆོད་པ། དགྲ་ལྷ་བསྟོད་པ་ལ་སོགས། །
༧. དུས་ཚིགས་དགའ་སྟོན་གྱི་དམངས་སྲོལ།
དུས་ཚིགས་དམངས་སྲོལ། དུས་ཚིགས་དམངས་སྲོལ་ནི་ལས་ཀ་སྣ་
ཚོགས་ཀྱི་མཛད་སྒོ། ཁྱིམ་ཚང་དང་མི་སོ་སོའི་དགའ་སྟོན་སྣ་ཚོགས་ལ་སོགས།།
དུས་ཆེན་དམངས་སྲོལ། དུས་ཆེན་དམངས་སྲོལ་ནི་ལོ་གསར་དུས་སྟོན་
རོལ་ཚུལ། སྤྲོ་བསང་ལ་ཞུགས་ཚུལ། སྡེ་བ་དང་ཚོ་བའི་དགའ་སྟོན་ལ་སོགས།
• 92 •



ལེའུ་བཞི་བ། དམངས་སྲོལ་རིག་གནས་ཀྱི་རིགས་དགུར་ཚུལ་བཤད་པ།
༨. སྐད་ཆ་རྩོམ་རིག་གི་དམངས་སྲོལ། །
སྐད་ཆའི་དམངས་སྲོལ། སྐད་ཆའི་དམངས་སྲོལ་ནི་དམངས་སྲོལ་དང་
འབྲེལ་བའི་གཏམ་དཔེ། ཀུ་རེ་ཀྱལ་ཀ འཛེམ་བྱའི་སྐད་ཆ་ལ་སོགས།
ངག་རྒྱུན་རྩོམ་རིག ངག་རྒྱུན་རྩོམ་རིག་ནི་ལྷ་སྒྲུང་། གཏམ་རྒྱུད། ཁ་
མཚར། དམངས་གླུ། ལོ་རྒྱུས་སྙན་རྩོམ། ཁེད་དང་གབ་ཚིག་ལ་སོགས་
༩. དམངས་ཁྲོད་རོལ་རྩེད་ཀྱི་དམངས་སྲོལ།
དམངས་ཁྲོད་ལུས་རྩེད། དམངས་ཁྲོད་ལུས་རྩེད་ནི་དམངས་ཁྲོད་ཀྱི་
རྩེད་བྱད་དང་རོལ་རྩེད།
དམངས་ཁྲོད་རྩེད་རྩལ། དམངས་ཁྲོད་རྩེད་རྩལ་ནི་དམངས་ཁྲོད་ཀྱི་རྟ་
རྒྱུགས། གཡག་རྒྱུགས། མདའ་རྩེ། ཤེད་རྩལ་འགྲན་པ། མིག་མངས་རྒྱུག་པ། ཆུ་
རྐྱལ། རྡོ་འགྱོགས་པ་ལ་སོགས་སོ། ། །
--
：：
-
，
，
，
：
-
： -
༡༠. དམངས་ཁྲོད་སྒྱུ་རྩལ་གྱི་དམངས་སྲོལ།
དམངས་ཁྲོད་མཛེས་རིས། དམངས་ཁྲོད་མཛེས་རིས་ནི་དམངས་ཁྲོད་
ཀྱི་བཟོ་རྩལ་དང་མཛེས་རིས། ཐང་ག ཞལ་འབག་ལ་སོགས།
དམངས་ཁྲོད་རོལ་དབྱངས། དམངས་ཁྲོད་རོལ་དབྱངས་ནི་དམངས་
ཀླུའི་དབྱངས་རྟ། དམངས་ཁྲོད་ཀྱི་རོལ་ཆས་ལ་སོགས།
དམངས་ཁྲོད་བྲོ་གར། དམངས་ཁྲོད་བྲོ་གར་ནི་དམངས་ཁྲོད་ཀྱི་ཞབས་
བྲོ། གླུ་གར། འཆམ། ཟློས་གར། སྐོར་བྲོ་ལ་སོགས།
དམངས་ཁྲོད་གྱེར་འདོན། དམངས་ཁྲོད་གྱེར་འདོན་ནི་སྒྲུང་བཤད་པ།
： -
，
，，
，
，
，
•
9



༄༅།།དམངས་སྲོལ་རིག་པ་སྤྱི་བཤད།
འདྲེ་དཀར་བཤད་པ་ལ་སོགས་སོ། །
སྨྲས་པ།
དམངས་སྲོལ་ཤེས་བྱའི་ཁྱབ་གཏོགས་རྒྱ་ཆེ་བས། །
རྣམ་རིགས་ཞིབ་ཏུ་འགེར་རྒྱུ་ཁག་པོ་ཡིན། །
བསམ་བློ་དངོས་པོ་དང་ནི་སྤྱི་ཚོགས་ཞེས། །
ཕྱོགས་ཁག་གསུམ་དུ་དགར་བ་རྒྱུགས་ཆེའོ། །
• 94 •



அ
RAYi¥¥pa599999#AUD
1949* *#9*#99344
''EFFEEFEFFFFFFFFF5EE EFFEEFFEEEEEEEYESTEESHER
E EEEYAFAERளனரி
གོས་སྐུ་བཤམས་པ།
PREETHEEEEEE
'SFERFEFHFK5தேசிகாகோFEREFஸ்திரி



ལེའུ་ལྔ་བ།
དམངས་སྲོལ་རིག་པ་དང་རིག་གཞུང་གཞན་
བར་གྱི་འབྲེལ་བ་བཤད་པ།
དམངས་སྲོལ་རིག་གནས་མང་ཚོགས་ཀྱི་འཚོ་བའི་གོམས་གཤིས་དང་
སྤྱོད་སྟངས་ལ་འབྲེལ་བ་ཕུད། མི་ཆོས་ལྟ་ཚུལ་དང་། བསམ་བློ་གཏོང་ཚུལ་དང་།
དད་མོས་འདས་མཆོད་དང་། དེ་མིན་ཚན་རིག་དང་། མཛེས་དཔྱོད་དང་། སྒྱུ་
རྩལ་སོགས་རིག་གནས་སྣ་ཚོགས་ལ་འབྲེལ་བ་ཟབ་མོ་ལྡན་ཏེ། དམངས་སྲོལ་
རིག་གནས་བྱུང་བའི་ལོ་རྒྱུས་དེ་ནི་མི་རིགས་སོ་སོའི་ཤུལ་རྗེས་ལ་ལྟ་བྱེད་ཀྱི་མེ་
ལོང་ལྟ་བུ་ཞིག་ཡིན་པ་དང་། དེ་ནི་མི་རིགས་དང་ས་ཁུལ་སོ་སོའི་སྤྱི་ཚོགས་འཚོ་
བའི་འགྱུར་ཁུག་དང་སྡེབ་ནས་འཕོ་འགྱུར་བྱུང་བ་དང་འབྱུང་བཞིན་པ་ཞིག་
ཡིན་སྟབས། འགྲོ་བ་མིའི་སྤྱི་ཚོགས་དེ་གོང་འཕེལ་དང་ཕུན་སུམ་ཚོགས་པར་ཇི་
ལྟར་སོང་ན་དམངས་སྲོལ་རིག་གནས་ཀྱང་དེ་ལྟར་གྱ་ནོམ་པར་འགྲོ་ངེས། ཡང་
དམངས་སྲོལ་རིག་གནས་འདི་ནི་སྤྱི་ཚོགས་འཚོ་བའི་རིག་གནས་ཤིག་ཡིན་པར་
མ་ཟད། མི་ཆོས་རིག་གནས་ཤིག་ཀྱང་ཡིན་སྟབས། ང་ཚོས་དམངས་སྲོལ་རིག་
གནས་ལ་དཔྱད་པ་དཔྱིས་ཕྱིན་པ་ཞིག་གཏོང་ཐུབ་ན། ཕྱོགས་གཅིག་ནས་འགྲོ་
: 97 .



༄༅ །།དམངས་སྲོལ་རིག་པ་སྤྱི་བཤད།
བ་མིའི་རིག་གནས་སྤྱིའི་ཆོས་ཉིད་ལ་ངེས་ཤེས་གསལ་བོ་སློང་ཐུབ་པ་དང་།
ཕྱོགས་གཅིག་ནས་མི་རིགས་སོ་སོའི་ཕུན་སུམ་ཚོགས་པའི་རིག་ གནས་དང་
བསམ་བློ་འཁྱེར་སོ་སོགས་ལ་རྟོག་དཔྱོད་བྱེད་པ་ལའང་དགེ་མཚན་ཆེན་པོ་
ལྡན། གཞན་ཡང་དམངས་སྲོལ་རིག་གནས་ལ་བརྟག་པར་བྱེད་ཐབས་ཀྱི་རིག་
ཚན་གསར་བ་འདི་དང་། མི་རྒྱུད་རིག་པ་དང་སྤྱི་ཚོགས་རིག་པ། སྐད་བརྡ་རིག་
པ་ལ་སོགས་རིག་གནས་གཞན་དང་གཞན་ལ་དཔྱད་བྱེད་ཀྱི་རིག་ཚན་བར་
དུའང་ཕན་ཚུན་གཅིག་ལ་གཅིག་རྟེན་གྱི་འབྲེལ་བ་དང་ཕན་ཚུན་སྣོལ་འབྲེལ།
ཡང་ན་མཚམས་མཚམས་སུ་དཔྱད་ཡུལ་གཅིག་ཏུ་འབབ་པའི་སྣང་ཚུལ་སོགས་
ཡོད་སྟབས། འདིར་དམངས་སྲོལ་རིག་པ་དང་འབྲེལ་ཆེ་བའི་རིག་ཚན་འགའི་
འབྲེལ་བ་དང་ཁྱད་པར་རིམ་གྱིས་བརྗོད་པར་བྱའོ། །
གཅིག དམངས་སྲོལ་རིག་པ་དང་མི་རྒྱུད་རིག་པའི་འབྲེལ་བ།
མི་རྒྱུད་རིག་པ་ནི་འགྲོ་བ་མིའི་རང་གཤིས་དང་འགྲོ་བ་མིའི་རིག་གནས་
འདི་བྱུང་ཚུལ་གྱི་ཆོས་ཉིད་དེ་ལ་དཔྱད་པར་བྱ་བའི་རིག་ཚན་ཞིག་ཡིན་ལ། རིག་
ཚན་འདིའི་དཔྱད་ཡུལ་ནི་ཤིན་ཏུ་ཁྱབ་ཆེ་སྟབས། རིག་ཚན་འདིའི་ནང་གསེས་
སུའང་ཡན་ལག་གི་རིག་པ་མང་པོ་ཞིག་དར་ཡོད་དེ། དཔེར་ན། མི་རྒྱུད་རིག་
པའི་ནང་དུ་གཟུགས་གཞི་མི་རྒྱུད་རིག་པ་དང་། གནའ་རྫས་རྟོག་ཞིབ་རིག་པ།
སྐད་བརྡ་རིག་པ་དང་སྤྱི་ཚོགས་རིག་གནས་རིག་པ་ལ་སོགས་པ་ལྟ་བུའོ། ། དེ་
ཡང་རིག་ཚན་གྱི་དབྱེ་ཚན་ཇེ་ཕྲ་དང་ཞིབ་འཇུག་གི་ཁ་ཕྱོགས་ཇེ་རྒྱས་སུ་འཕེལ་
བཞིན་པའི་དེང་དུས་སུ་རིག་ཚན་དེ་སོ་སོའང་རང་རྐྱ་འཕེར་བའི་རིག་ཚན་ཞིག་
98 .



ལེའུ་ལྔ་བ། དམངས་སྲོལ་རིག་པ་དང་རིག་གཞུང་གཞན་བར་གྱི་འབྲེལ་བ་བཤད་པ།
གི་ཚུལ་དུ་འཇོག་བཞིན་པ་ཡིན། ཡིན་ནའང་། རིག་ཚན་འདི་ལ་རྒྱལ་ཁབ་དང་
མཁས་པ་སོ་སོའི་མིང་འབོད་སྟངས་མི་འདྲ་བ་སྣ་ཚོགས་ཤིག་ཡོད་དེ། དཔེར་ན།
དབྱིན་ཇི་བས་སྤྱི་ཚོགས་མི་རྒྱུད་རིག་པ་དང་། ཨ་རི་བས་རིག་གནས་མི་རྒྱུད་
རིག་པ་ཞེས་འབོད་པ་དང་། དེ་བཞིན་དུ་འཇར་མན་པས་མི་རྒྱུད་རིག་པ་དང་
མི་རིགས་རིག་པ་ཞེས་བྱ་བའི་རིག་ཚན་འདི་གཉིས་ཀ་སོ་སོར་མི་འཇོག་པར་
རིག་ཚན་གཅིག་ཏུ་བཞག་ནས་དཔྱད་པ་ལ་སོགས་པའི་སྨྲ་ཚུལ་དང་བཞེད་ཚུལ་
འདྲ་མིན་ཞིག་ཡོད་པ་ལྟར་ལགས།།
དམངས་སྲོལ་རིག་པ་དང་མི་རྒྱུད་རིག་པའི་བར་དུ་འབྲེལ་བ་ཟབ་མོ་
ཞིག་ཡོད་པ་རེད། དེའི་རྐྱེན་གྱིས་ལ་ལས་དམངས་སྲོལ་རིག་པ་འདི་མི་རྒྱུད་རིག་
པའི་ཡན་ལག་ཅིག་ཏུ་བཞག་ནས་དཔྱད་པ་གཏོང་བཞིན་ཡོད། དེ་ཡང་རིགས་
པའི་གཞུང་ལུགས་ཀྱི་ཁུངས་གཏད་ས་དང་དཔྱད་གཞིའི་ཡིག་ཆའི་རྒྱུ་བཅོལ་ས་
མི་འདྲ་བས་རིག་པའི་དཔའ་བོ་རྣམས་ལ་བཞེད་ཚུལ་སྣ་ཚོགས་ཡོད་པ་རྒྱུན་
ལྡན་གྱི་གནས་ཚུལ་ཞིག་ཡིན་ལ་དེ་ལྟར་ཡང་ཡིན་དགོས་པ་མ་གཏོགས། སྐབས་
སུ་བརྗོད་པའི་རིག་ཚན་འདི་གཉིས་ནི་འབྲེལ་ཐག་ཟབ་ལ་ཕན་ཚུན་སྣོལ་འབྲེལ་
གྱི་རིག་ཚན་ཞིག་ཡིན་པ་ལས་རིག་ཚན་གཅིག་ཏུ་བཞག་ན་མི་འགྲིག་པར་
སེམས། རྒྱུ་མཚན་ནི། ང་ཚོས་ཞིབ་ཏུ་བརྟག་ན་དེ་གཉིས་ཀྱི་དཔྱད་ཡུལ་མི་འདྲ་
ས་ཡོད་དེ། མི་རྒྱུད་རིག་པ་ནི་འགྲོ་བ་མིས་གསར་གཏོད་དང་བེད་སྤྱོད་བྱས་པ་
དང་ཁྱུ་བཞིན་པའི་བསམ་པའི་དཔལ་ཡོན་དང་དངོས་པོའི་དཔལ་ཡོན་ཡོད་
ཚད་ལ་བརྟག་པར་བྱ་བའི་རིག་ཚན་ཅིག་དང་། དམངས་སྲོལ་རིག་པ་ནི་མི་
དམངས་མང་ཚོགས་ཀྱི་འཚོ་བའི་རིག་གནས་དེའི་སྣང་ཚུལ་དེ་ལ་བརྟག་པར་བྱ་
བའི་རིག་ཚན་ཞིག་ཡིན། ཡང་ན། མི་རྒྱུད་རིག་པས་འགྲོ་བ་མིའི་རིག་གནས་ཀྱི་
• 99.



༄༅།།དམངས་སྲོལ་རིག་པ་སྤྱི་བཤད།
འབྱུང་ཁུངས་དང་འཕེལ་རིམ། རིག་གནས་ཀྱི་གྲུབ་རྐྱེན་དང་སྒྲིག་གཞི། རིག་
གནས་ཀྱི་དགེ་ཕན་དང་རྣམ་པ་ལ་སོགས་གཙོ་བོར་དཔྱད་པ་དང་། དམངས་
སྲོལ་རིག་པས་དམངས་ཁྲོད་དུ་ཁྱབ་སྤེལ་བྱ་བའི་ཤེས་རིག་དེའི་བྱུང་འཕེལ་
དང་། རྒྱུན་སྤེལ་བྱུང་ཚུལ་ལ་སོགས་གཙོ་བོར་དཔྱད་པ་ཡིན། ཡིན་ཡང་དཔྱད་
གཞི་ལ་ཤས་ནི་རིག་ཚན་འདི་གཉིས་ཀའི་ཐུན་མོང་གི་དཔྱད་ཡུལ་དུ་གྱུར་ཡོད་
པ་རེད། དཔེར་ན། གནའ་སྔ་མོའི་དུས་སུ་བྱུང་བའི་མིའི་འདས་མཆོད་དང་
གདོད་མའི་ཆོས་ལུགས་སོགས་ལ་དཔྱོད་རྒྱུ་ནི་དམངས་སྲོལ་རིག་པའི་དཔྱད་
ཡུལ་གྱི་ཁོངས་སུ་གཏོགས་མོད། ཡང་མི་རྒྱུད་རིག་པས་གནའ་དུས་ཀྱི་གོམས་
གཤིས་དེ་དག་ལ་བསྟུན་ནས་འགྲོ་བ་མིའི་མཆེད་ཁུངས་དང་འཕེལ་འགྲིབ་
སོགས་ལ་ཞིབ་འཇུག་གསལ་བོར་བྱ་བར་དཔྱད་གཞིའི་རྒྱུ་ཆ་གལ་ཆེན་ཞིག་ཏུ་
འཇོག་གིན་ཡོད་པ་ལྟ་བུའོ། །
གཉིས། དམངས་སྲོལ་རིག་པ་དང་སྤྱི་ཚོགས་རིག་པའི་འབྲེལ་བ།
སྤྱི་ཚོགས་རིག་པ་ནི་སྤྱི་ཚོགས་ཀྱི་སྒྲིག་གཞི་དང་སྤྱི་ཚོགས་བྱུང་འཕེལ་ལ་
དཔྱོད་པའི་རིག་གཞུང་ཞིག་ཡིན། རིག་གཞུང་འདིས་ཞིབ་འཇུག་བྱ་ཡུལ་གཙོ་
བོ་ནི་འགྲོ་བ་མིའི་སྤྱི་ཚོགས་ཀྱི་འབྲེལ་བ་དང་སྤྱི་ཚོགས་ཀྱི་སྤྱོད་སྟངས་དེ་འཇོག་
གིན་ཡོད་པ་ཕུད། སྤྱི་ཚོགས་ཀྱི་སྒྲིག་གཞི་དང་། སྤྱི་ཚོགས་ཀྱི་འཕེལ་འགྱུར་དང་།
སྤྱི་ཚོགས་འཚོ་བ་དང་། སྤྱི་ཚོགས་འབྲེལ་བ་དང་། སྤྱི་ཚོགས་ཁྲིམས་ལུགས་དང་
སྤྱི་ཚོགས་གནད་དོན་སོགས་ལའང་དཔྱད་ཀྱིན་ཡོད་པས་རིག་གཞུང་འདིའི་
དཔྱོད་ཡུལ་གྱི་ཁྱབ་ཁོངས་ཡང་ཤིན་ཏུ་ཡངས་པ་ཞིག་རེད། དེའང་འགྲོ་བ་མིའི་
: 100.



ལེའུ་ལྔ་བ། དམངས་སྲོལ་རིག་པ་དང་རིག་གཞུང་གཞན་བར་གྱི་འབྲེལ་བ་བཤད་པ།
སྤྱི་ཚོགས་ཀྱི་སྒྲིག་གཞི་འདི་བཟོ་ལས་ཅན་གྱི་སྤྱི་ཚོགས་དང་དེང་རབས་ཅན་གྱི་
གྲོང་ཁྱེར་ལ་འགྱུར་བཞིན་པའི་སྐབས་ཀྱི་སྤྱི་ཚོགས་འཕེལ་ལུགས་དང་རྣམ་པ་དེ་
ལ་དཔྱད་རྒྱུ་ནི་རིག་ཚན་འདིའི་ལས་གཞི་གཙོ་བོ་ཡིན་པ་དང་། དམངས་སྲོལ་
རིག་པས་དཔྱད་ཡུལ་གཙོ་བོ་ནི་དམངས་ཁྲོད་ཀྱི་སྤྱི་ཚོགས་དང་རིག་གནས།
དམངས་བྱིངས་ཀྱི་འཚོ་བའི་རིག་གནས་དེ་ཡིན། རིག་ཚན་འདི་གཉིས་ལ་ཁྱད་
པར་ཞིག་ངེས་པར་དུ་འཚོལ་དགོས་ན། གཅིག་ཏུ་སྤྱི་ཚོགས་རིག་པའི་དཔྱད་
ཡུལ་ཆེ་ཤོས་ནི་དེང་རབས་ཅན་གྱི་གྲོང་ཁྱེར་དང་། དམངས་སྲོལ་རིག་པའི་
དཔྱད་ཡུལ་ཆེ་ཤོས་ནི་གཞི་རིམ་གྱི་གྲོང་སྡེ་ཡིན། འོན་ཏེ་མཐའ་གཅིག་ཏུ་དེ་
འདྲ་ཞིག་མ་ཡིན་པར། སྤྱི་ཚོགས་རིག་པས་གཞི་རིམ་གྲོང་སྡེའི་སྤྱི་ཚོགས་གནད་
དོན་དང་། དམངས་སྲོལ་ རིག་ པས་དེང་ རབས་ གྲོང་ཁྱེར་ གྱི་ གསར་དར་
དམངས་སྲོལ་དེའང་དཔྱད་ཡུལ་དུ་འཇོག་པ་རེད། གཉིས་སུ་གཙོ་ཕལ་ གྱི་
དབང་དུ་བྱས་ན། སྤྱི་ཚོགས་རིག་པས་དེང་རབས་ཅན་གྱི་གནས་ཚུལ་ཞིབ་
འཇུག་བྱེད་པ་དང་། དམངས་སྲོལ་རིག་པས་གནའ་སྔ་མོའི་རིག་གནས་སྣང་
ཚུལ་དེར་ཞིབ་འཇུག་བྱེད་པ་རེད། དེ་ཡང་སྤྱི་ཚོགས་སྟེང་གི་སྣང་ཚུལ་ལ་ཤས་ནི་
རིག་ཚན་འདི་གཉིས་ཀས་ཐུན་མོང་དུ་དཔྱད་ཡུལ་དང་ཞིབ་འཇུག་བྱེད་པ་ཡིན།
མཚམས་མཚམས་སུ་རིག་ཚན་འདི་གཉིས་ཀའི་དཔྱད་ཡུལ་གྱི་ལས་གནས་ཀྱང་
གཅིག་ཏུ་སོང་ནས་གདའ། དཔེར་ན། ཆོས་ལུགས་དད་བཀུར་དང་། མོ་རྩིས་
ལུང་གསུམ་གྱི་གནས་སྟངས། གཉེན་འབྲེལ་དང་ཁྱིམ་རྒྱུད་ཚོ་བ། སྤྱི་ཚོགས་ཀྱི་
དར་སྲོལ་དང་ཡུལ་སྲོལ། དམངས་ཁྲོད་ཀྱི་གནད་དོན་སྣ་ཚོགས་ལ་སོགས་པ་ལྟ་
བུའོ། །
ཡང་ཞིབ་འཇུག་པ་ཁ་ཅིག་གིས་སྤྱི་ཚོགས་རིག་པ་དང་དམངས་སྲོལ་
• 101 •



༄༅ །།དམངས་སྲོལ་རིག་པ་སྤྱི་བཤད།
རིག་པ་གཉིས་ནི་གཅེན་གཅུང་གི་ཚུལ་གྱི་རིག་ཚན་ཞིག་ཡིན་པར་བཞེད། དེ་
ལྟར་བཞེད་པར་རྒྱུ་མཚན་ཡོད་དེ། སྔ་དུས་སུ་དམངས་སྲོལ་རིག་པ་ནི་སྤྱི་ཚོགས་
རིག་ཚན་གྱི་གྲལ་དུ་གཏོགས་པ་ཕུད། བྱུང་དུས་ཀྱི་སྔ་གཞུག་གི་ ཐད་ནས་
བལྟས་ནའང་དམངས་སྲོལ་རིག་པ་ནི་སྤྱི་ཚོགས་རིག་པ་ལས་འཕྱི་བ་རེད། འོན་
ཏེ། སྤྱི་ཚོགས་ཀྱི་གནས་ཚུལ་དེ་ལ་དཔྱད་པ་ཆ་ཚང་དང་གཏིང་ཟབ་མོ་གཏོང་
སྐབས་སུ་དམངས་སྲོལ་སྤྱི་ཚོགས་རིག་པའི་སྐོར་དེ་ནི་དཔྱད་གཞི་དང་དཔྱད་
ཡུལ་གལ་ཆེན་ཞིག་ཡིན། གང་ལྟར་ཡང་སྤྱི་ཚོགས་ཀྱི་འཕེལ་ཚུལ་དང་འབྲེལ་
བའི་རིག་གནས་ཡིན་ནའང་འདྲ། དམངས་སྲོལ་གྱི་སྣང་ཚུལ་ལྡན་པའི་རིག་
གནས་ཡིན་ནའང་འདྲ། རིག་གནས་སྣང་ཚུལ་མང་པོ་ཞིག་ལ་ཞིབ་འཇུག་བྱ་
དུས་སུ་རིག་ཚན་དེ་གཉིས་ཀའི་བར་དུ་འབྲེལ་བ་དམ་པོ་ཡོད་པ་དང་། ཕན་
ཚུན་འདྲེས་བསྣོལ་དུ་གྱུར་བ་ཞིག་ཡིན། །
གསུམ། དམངས་སྲོལ་རིག་པ་དང་མི་རིགས་རིག་པའི་འབྲེལ་བ།
མི་རིགས་རིག་པ་ནི་མི་རིགས་སོ་སོའི་བྱུང་ཚུལ་དང་གྲུབ་ཚུལ། ཕན་
ཚུན་འབྲེལ་བ་དང་འཕོ་འགྱུར་བྱུང་ཚུལ་སོགས་ལ་ཞིབ་འཇུག་བྱེད་པའི་རིག་
ཚན་ཞིག་ཡིན་ཞིང་། དེའི་ནང་དུ་གནའ་སྔ་མོའི་དུས་སུ་བྱུང་བའི་ཚོ་སྡེ་དང་ཚོ་
བ་མཉམ་འབྲེལ། དེ་མིན་དེང་སང་རང་རྐྱ་འཕེར་བའི་ངང་དུ་ཡོད་པའི་མི་
རིགས་ཏེ། གནའ་དེང་གི་མི་རིགས་ཡོད་དོ་ཅོག་གི་བྱུང་འཕེལ་དང་གནས་བབ་
ཡོད་ཚད་ལ་དཔྱད་པར་བྱ་བའི་རིག་ཚན་ཞིག་ཡིན་པས་དཔྱད་གཞིའི་ཡུལ་རྒྱ་ཆེ་
བ་ཞིག་ཡིན། དེ་ཡང་མི་རིགས་སོ་སོའི་དམངས་སྲོལ་རིག་གནས་ལ་དཔྱད་རྒྱུ་
• i02 •



ལེའུ་ལྔ་བ། དམངས་སྲོལ་རིག་པ་དང་རིག་གཞུང་གཞན་བར་གྱི་འབྲེལ་བ་བཤད་པ།
འདིའང་མི་རིགས་རིག་པའི་ཞིབ་འཇུག་ནང་དུ་དཔྱད་ཡུལ་གལ་ཆེན་ཞིག་ཡིན།
རྒྱུ་མཚན་ནི། མི་རིགས་རིག་པ་དེས་མི་རིགས་སོ་སོའི་རིག་གནས་ལ་དཔྱོད་རྒྱུ་
དེ་ནི་དོར་མི་རུང་བའི་དཔྱད་ཡུལ་གལ་ཆེན་ཞིག་ཡིན་ལ། མི་རིགས་སོ་སོའི་རིག་
གནས་དེ་ལ་ཞིབ་འཇུག་བྱ་དུས་མི་རིགས་སོ་སོའི་དམངས་ཁྲོད་རིག་གནས་
དེའི་སྐོར་ནི་དེ་ལས་ཀྱང་དོར་མི་རུང་བ་ཞིག་ཡིན། དེ་བཞིན་དུ་དམངས་སྲོལ་ནི་
དམངས་ཁྲོད་རིག་གནས་ཀྱི་སྲོག་ཤིང་ལྟ་བུར་གྱུར་ཡོད་སྟབས། དམངས་སྲོལ་
རིག་གནས་དེ་ལ་དོ་སྣང་དང་གལ་ཆེན་དུ་འཛིན་དགོས་པ་དང་། ཕན་ཚུན་
བར་དུ་གཅིག་ལ་གཅིག་འབྲེལ་གྱི་ཚུལ་དུ་གནས་པ་མངོན་གསལ་ཡིན། །
དེ་ནས་དམངས་སྲོལ་རིག་པའི་བྱུང་འཕེལ་ལ་ ཕྱི་མིག་ཅིག་འཕངས་
ནའང༌། རིག་ཚན་འདི་ཐོག་མར་བྱུང་དུས་ནས་བཟུང་མི་རིགས་རིག་པ་དང་
འབྲེལ་ཐག་ཟབ་མོ་ཞིག་ཡོད། རྒྱལ་ཁབ་ཕྱི་ནང་གི་དམངས་སྲོལ་མཁས་པ་མང་
ཚེ་ཤོས་ཞིག་ཀྱང་ཐོག་མའི་དུས་སུ་ལོ་རྒྱུས་རིག་པ་སྨྲ་བ་དང་ལྷ་སྒྲུང་རིག་པ་སྨྲ་
བ། ཡང་ན་མི་རིགས་རིག་པ་སྨྲ་བའི་ཐད་ཀྱི་ཞིབ་འཇུག་པ་དང་མཁས་མཆོག་
ཡིན་ཞིང་། དེ་ལས་ཁ་ ཤས་ནི་རིག་གཞུང་དེ་དག་གི་སྲོལ་འབྱེད་མཁན་ཡང་
ཡིན་པ་མ་ཟད། དམངས་སྲོལ་རིག་གནས་ཕྱོགས་ཀྱི་རྩོམ་གྲགས་ཆེན་ཡང་མི་
ཉུང་བ་ཞིག་བརྩམས་མྱོང་བ་རེད། ལྷག་ཏུ་མི་རིགས་རིག་པ་སྨྲ་བ་རྣམས་ཀྱིས་
གདོད་མའི་དུས་ཀྱི་ད་མངས་སྲོལ་ཞིབ་འཇུག་ཐད་ལ་དཔྱད་འབྲས་རྒྱ་མི་ཆུང་བ་
ཞིག་བླངས་ཡོད། ཐ་ན་ཡུན་རིང་ཞིག་ལ་དམངས་སྲོལ་རིག་གནས་འདི་ནི་མི་
རིགས་རིག་པའི་དཔྱད་གཞི་གལ་ཆེན་ཞིག་ལ་བཞག་ནས་ཞིབ་འཇུག་བགྱིས་པ་
རེད། ཡིན་ནའང་། རིག་ཚན་འདི་གཉིས་ལ་རང་རང་གི་དཔྱད་ཡུལ་སོ་སོ་རེ་
ཡོད་དེ། དཔེར་ན། མི་རིགས་རིག་པ་འདི་ནི་དམངས་སྲོལ་རིག་པ་དང་བསྡུར་
• l03 •



༄༅ །།དམངས་སྲོལ་རིག་པ་སྤྱི་བཤད།
ན་དཔྱད་ཡུལ་གྱི་ཆ་ནས་ཁྱབ་རྒྱ་ཆུང་ཡངས་ཤིང་། དེས་མི་རིགས་ཧྲིལ་བོའི་ལོ་
རྒྱུས་རྒྱུད་རིམ་ཆ་ཚང་བ་ལ་དཔྱོད་པ་ཡིན། དམངས་སྲོལ་རིག་པས་མི་རིགས་སོ་
སོའི་དམངས་ཁྲོད་ན་གོམས་ཆགས་སུ་ཡོད་པའི་དམངས་སྲོལ་སྣང་ཚུལ་དེ་ཙམ་
ལ་བརྟག་པ་ཡིན། མི་རིགས་རིག་པའི་དཔྱད་ཡུལ་གཙོ་བོ་ནི་མི་རིགས་ཤིག་གི་
རིག་གནས་ཧྲིལ་བོའི་འཕེལ་རིམ་དང་གནས་སྟངས་ལ་ཞིབ་འཇུག་བྱེད་པ་
དང༌། དམངས་སྲོལ་རིག་པའི་དཔྱད་ཡུལ་གཙོ་བོ་ནི་མི་རིགས་ཤིག་གི་དམངས་
ཁྲོད་འཚོ་བའི་གནས་སྟངས་ལ་ཞིབ་འཇུག་བྱེད་པ་ཡིན། དེའི་ཐོག་ནས་བཤད་
ན་དཔྱད་ཡུལ་ལ་ཁྱབ་ཆེ་ཆུང་ཡོད་པ་རེད། དེ་བཞིན་དུ་མི་རིགས་རིག་པས་
གནའ་དུས་ཀྱི་མི་རིགས་དཔྱད་ཡུལ་གཙོ་བོར་འཛིན་པས་གནའ་རྫས་རྟོགས་
དཔྱོད་ལྟ་བུ་གལ་ཆེན་དུ་འཇོག་པ་དང་། དམངས་སྲོལ་རིག་པས་གནའ་དེང་གི་
དམངས་སྲོལ་རིག་གནས་ཡོད་ཚད་དཔྱད་ཡུལ་དུ་འཇོག་ པས་གནའ་རྫས་
རྟོགས་དཔྱོད་གལ་ཆེན་དུ་མི་བརྩི་བ་རེད། མདོར་ན། རིག་ཚན་འདི་གཉིས་ཀྱི་
དཔྱད་གཞི་དང་དཔྱད་ཡུལ་གཅིག་ཏུ་སོང་བ་དང་། དཔྱད་གཞི་དང་དཔྱད་
ཡུལ་དེ་གཙོ་ཕལ་མི་འདྲ་བ་བཅས་འབྲེལ་ཐག་ཟབ་མོ་ཡོད་པ་རེད།
བཞི། དམངས་སྲོལ་རིག་པ་དང་ཆོས་ལུགས་
རིག་པའི་འབྲེལ་བ།
ཆོས་ལུགས་རིག་པ་ནི་གནའ་དེང་ཆོས་ལུགས་ཐམས་ཅད་ཀྱི་ངོ་བོ་ཤེས་
རྟོགས་དང་། ཆོས་ལུགས་ཀྱི་འབྱུང་ཁུངས་དང་འཕེལ་རྒྱུས། འཕོ་འགྱུར་དང་
ཉམས་རྒུད་སོགས་ཀྱི་ཆོས་ཉིད་ལ་དཔྱོད་པའི་རིག་ཚན་ཞིག་ཡིན་ལ། དེའང་
，104，



ལེའུ་ལྔ་བ། དམངས་སྲོལ་རིག་པ་དང་རིག་གཞུང་གཞན་བར་གྱི་འབྲེལ་བ་བཤད་པ།
ཆོས་ལུགས་ནི་སའི་གོ་ལའི་སྟེང་གི་མི་རིགས་མང་ཆེ་བའི་གྲལ་དུ་ཡོངས་ཁྱབ་ཏུ་
དར་བའི་རིག་གནས་སྣང་ཚུལ་ཞིག་དང་ཆོས་ལུགས་ལ་མི་དད་པ་དང་ཆོས་
ལུགས་མི་དར་བའི་མི་རིགས་ནི་ཕལ་ཆེར་ཡོད་པ་མ་ཡིན། ཡང་ལྟ་གྲུབ་དང་
བསྟན་སྟོན་མི་འདྲ་བས་འཛམ་གླིང་སྟེང་དུ་ཆེ་ཕྱོགས་ནས་ཆོས་ལུགས་ཆེན་མོ་
གསུམ་དང་། ཡང་ན་དྲུག་ཙམ་དུ་དབྱེ་ཚུལ་ཡོད་མོད། ཆོས་ལུགས་རིག་པའི་
དཔྱད་ཡུལ་ནི་ལྟ་གྲུབ་དང་བསྟན་སྟོན་ལྡན་པའི་ཆོས་ལུགས་ཁོ་ན་མ་ཡིན་པར་
གདོད་མའི་དུས་སུ་བྱུང་བའི་ལྷ་མཆོད་ཀླུ་བཀུར་དང་མོ་རྩིས་ལུང་ཕབ། མཐུ་
སྔགས། གསོལ་མཆོད་ལ་སོགས་ཀྱི་དད་མོས་ཡོད་ཚད་ཆོས་ལུགས་རིག་པའི་
དཔྱད་ཡུལ་ཡིན་ཞིང༌། ཆོས་ལུགས་ནི་འགྲོ་བ་མིའི་འཕེལ་འགྱུར་གྱི་ལོ་རྒྱུས་དང་
སྡེབ་ནས་བྱུང་བའི་རིག་གནས་ཤིག་ཡིན་ལ། ཆེས་ཐོག་མའི་དུས་སུ་བྱུང་བའི་
ཆོས་ལུགས་ནི་གདོད་མའི་དད་མཆོད་དང་ཆོ་སྒྲུབ་དེ་དག་ནི་སྐབས་དེའི་མི་
རྣམས་ཀྱི་སེམས་གཏིང་དུ་འཐུམས་ནས་དུས་རྒྱུན་གྱི་འགྲོ་འདུག་སྤྱོད་གསུམ་
སོགས་ལ་ཁ་ལོ་བསྒྱུར་གྱིན་ཡོད་པ་རེད། །
དེ་བཞིན་དུ་དམངས་སྲོལ་བྱུང་འཕེལ་ གྱི་སྐབས་སུ་ཡུལ་ཁམས་དང་
གནས་བབ། དེ་མིན་ཆབ་སྲིད་དང་དཔལ་འབྱོར་ལ་སོགས་རྒྱུ་རྐྱེན་སྣ་ཚོགས་
ཤིག་ལ་འབྲེལ་བ་ཆེན་མོ་ཞིག་ཡོད་ལ། ཆོས་ལུགས་དང་འབྲེལ་བ་ནི་ཤིན་ཏུ་
གཏིང་ཟབ་ལ་རྒྱ་ཆེ་བ་ཞིག་ཡིན། དངོས་ཡོད་ཀྱི་འཚོ་བའི་ནང་གི་དམངས་སྲོལ་
ཕལ་ཆེ་བ་ཞིག་ལ་ཆོས་ལུགས་ཀྱིས་ཚོད་འཛིན་དང་ཤུགས་རྐྱེན་ཐེབས་ཀྱིན་
ཡོད། དམངས་སྲོལ་ལ་ཤས་ནི་ཆོས་ལུགས་གང་ཞིག་འཕེལ་འགྱུར་ལས་བྱུང་བ་
ཡིན། དེའི་རྐྱེན་གྱིས་མཁས་པ་ལ་ཤས་ཀྱིས། དམངས་སྲོལ་ནི་ཞན་འགྱུར་དུ་
• 105 •



༄༅ །།དམངས་སྲོལ་རིག་པ་སྤྱི་བཤད།
སོང་བའི་ཆོས་ལུགས་ཡིན། ཞེས་ཟེར་ཚུལ་ཡོད། བཤད་ཚུལ་འདི་ལྟ་བུ་ནི་
ཚིག་ཤེད་ཅུང་ཆེ་བར་སོང་ཡོད་པ་གསལ་ཀྱང་རུང་། དེ་ལས་ཆོས་ལུགས་དང་
དམངས་སྲོལ་བར་དུ་འོ་ཆུ་འདྲེས་པ་ལྟ་བུའི་འབྲེལ་བ་ཟབ་མོ་ཡོད་པ་དེ་རྟོགས་
ནུས། སྒོས་སུ་གདོད་མའི་སྐབས་སུ་བྱུང་བའི་ཆོས་ལུགས་དེ་ནི་གདོད་མའི་དུས་
ཀྱི་མིའི་ཤེས་རིག་ཡིན་པ་མ་ཟད་སྐབས་དེའི་དམངས་ཁྲོད་དུ་རྒྱུན་སྤེལ་བྱ་བའི་
དམངས་སྲོལ་ཡང་ཡིན། དཔེར་ན། སྐབས་དེར་ལྷ་ཀླུ་གཉན་བཙན་ལ་སོགས་ཀྱི་
མགོན་བདག་ཅིག་ཡོད་པའི་འདུ་ཤེས་དང་། ཉམ་ཆུང་བའི་མི་རྣམས་ཀྱིས་
མགོན་བདག་དེ་དག་ལ་གསོལ་མཆོད། གསོལ་མཆོད་བྱེད་ཚུལ་དེ་རྣམས་མི་
ཐམས་ཅད་ནས་ལག་ལེན་དང་རྒྱུན་འཛིན་བྱས་པ་ན་གདོད་མའི་ཆོས་ལུགས་
དེ་གྲུབ་པ་ཡིན། གདོད་མའི་དད་མོས་དེ་ལ་དུས་རྗེས་ཀྱི་དུས་རབས་ཤིན་ཏུ་
རིང་བོའི་ནང་དུ། ཆོས་ལུགས་སྣ་ཚོགས་ཀྱི་ལྟ་གྲུབ་མི་གཅིག་པ་མང་པོ་ཞིག་
གིས་ལྟ་བ་སྣ་ཚོགས་ཤིག་འདོན་སྤེལ་དང་གསར་གཏོད་དང་། ཡང་ན་ཆོས་
ལུགས་དང་གྲུབ་མཐའ་གཞན་པའི་ནང་དུ་རང་གི་ལྟ་བ་དང་འདོད་མོས་ལ་
མཐུན་པ་བསྡུ་ལེན་བཅས་བགྱིས་ནས་ཆོས་ལུགས་གསར་བ་གསར་བ་དར་བ་
བྱུང་ནའང་། གདོད་མའི་ཆོས་ལུགས་ཀྱི་ཤུགས་རྐྱེན་དེ་གསར་དུ་དར་བའམ་
དེང་རབས་ཆོས་ལུགས་གང་རུང་གི་ནང་དུ་ཡོད་པ་མ་ཟད། དེང་དུས་ཀྱི་མི་
རྣམས་ཀྱི་བསམ་བློ་དང་འཚོ་བ། རིག་གནས་དང་ཀུན་སྤྱོད་བཅས་ལ་ཤུགས་
རྐྱེན་གཞལ་བར་དཀའ་བ་ཞིག་ཐེབས་ཡོད་པ་ལྟར་ལགས།
གཞན་ང་ཚོས་མི་རིགས་སོ་སོའི་དམངས་ཁྲོད་ན་ད་ལྟ་ད་དུང་དར་
. E:%r:
_GH JE }+ 1991 - 12
1 X ## #f; 《 :
• 106 •



ལེའུ་ལྔ་བ། དམངས་སྲོལ་རིག་པ་དང་རིག་གཞུང་གཞན་བར་གྱི་འབྲེལ་བ་བཤད་པ།
བཞིན་པའི་གོམས་སྲོལ་མང་པོ་ཞིག་ལས་བལྟས་ནའང་དམངས་སྲོལ་དང་ཆོས་
ལུགས་གཉིས་ཕར་བསྲེས་ཚུར་བསྣོལ་བྱས་ཡོད་པ་གསལ་བོ་མཐོང་ཐུབ། དེའི་
ཚུལ་ནས་བཤད་ནའང་དམངས་སྲོལ་དང་ཆོས་ལུགས་གཉིས་ནི་ གཅིག་ ལ་
གཅིག་རྟེན་དང་ཕར་བསྲེས་ཚུར་འདྲེས་ངང་གནས་པ་ཤེས་སླའོ། །
ལྔ། དམངས་སྲོལ་རིག་པ་དང་སྐད་བརྡ་
རིག་པའི་འབྲེལ་བ།
སྐད་བརྡ་རིག་པ་ནི་འགྲོ་བ་མིའི་རིགས་ཀྱི་སྐད་བརྡ་ཞིབ་འཇུག་བྱེད་
ཐབས་ཀྱི་རིག་ཚན་ཞིག་ཡིན་ཞིང་། སྐད་བརྡ་རིག་པའི་རིག་ཚན་འདི་ནི་དར་
འགོ་ཅུང་སྔ་བ་མ་ཟད། རིག་ཚན་འདིས་རིག་ཚན་གཞན་དང་གཞན་གྱི་ཞིབ་
འཇུག་དང་དཔྱད་ཐབས་ཐད་ལ་ཤུགས་རྐྱེན་དང༌། རིག་ཚན་གསར་བའི་དར་
སྤེལ་ཐད་ལའང་སྐུལ་འདེད་བཅས་ཀྱི་ནུས་པ་ཆེན་པོ་ཞིག་ཐེབས་མྱོང་བ་རེད།
དཔེར་ན། སྐྱེས་ཡུལ་འཇར་མན་ཡིན་ལ་ཕལ་ཆེར་ཚེ་གང་བོར་དབྱིན་ཇིའི་ཅན་
ཆའོ་སློབ་གྲྭ་ཆེན་མོ་རུ་ལྷ་སྒྲུང་དང་ཆོས་ལུགས། སྐད་བརྡ་ལ་ཞིབ་འཇུག་བགྱིས་
པའི་མཁས་པ་ཆེན་མོ་མ་ཁེ་སུ་མེ་ལུས།1 སྐད་བརྡའི་སྣང་ཚུལ་ལ་ཞིབ་འཇུག་
བྱས་པ་བརྒྱུད་ནས་ལྷ་སྒྲུང་གི་འབྱུང་ཁུངས་གང་ཡིན་གསལ་འགྲེལ་བྱ་དུས་སུ།
ལྷ་སྒྲུང་ནི་སྐད་ཆར་སྐྱོན་བྱུང་བའི་འབྲས་བུ་སྟེ། དཔེར་ན་མུ་ཏིག་ནི་ཉ་ལྕིབས་
ལ་སྐྱོན་བྱུང་བའི་འབྲས་བུ་ཡིན་པ་ཇི་བཞིན། ཞེས་ངག་ཐོག་ནས་བསམ་བློ་བརྗེ་
1
Max Müller, 1832—1900
， j07.



༄༅ །།དམངས་སྲོལ་རིག་པ་སྤྱི་བཤད།
རེས་བྱ་དུས་སྐད་ཆ་དང་སྐད་ཆའི་བར་དུ་བརྡ་ཇི་བཞིན་དུ་མ་འཕྲོད་པ་ལས་ལྷ་
སྒྲུང་བྱུང་བ་ཡིན་ཞེས་པའི་ལྟ་ཚུལ་གྲགས་ཆེན་འདི་བཏོན་པ་ལྟར་ལགས།
དེའང་དམངས་སྲོལ་ནི་མི་རྣམས་ཀྱི་ངག་རྒྱུན་དང་གཤིས་སྤྱོད་ལ་བརྟེན་
ནས་འཛིན་སྤེལ་བྱེད་ཀྱིན་ཡོད་པ་དང་། དུས་ནམ་ཞིག་ཡིན་ནའང་སྐད་ངག་
དང་བྲལ་ཐབས་མེད་པ་ཞིག་ཡིན། དེའི་ཐད་ནས་བཤད་ན་དམངས་སྲོལ་ནི་
སྐད་ངག་ལ་བརྟེན་ནས་རྒྱུན་སྤེལ་བྱ་བཞིན་ཡོད་པ་ཞིག་ཡིན་ལ་སྐད་ཆ་དང་
ངག་བརྡ་དེ་མེད་ན་དམངས་སྲོལ་དེ་ཡང་རྒྱུན་འཛིན་དང་དར་སྤེལ་བྱ་དཀའ་
བའི་ཚུལ་དུ་གྱུར་ཡོད། སྐད་ཆ་རང་ངོས་ནས་བཤད་ནའང༌། དམངས་སྲོལ་གྱི་
སྣང་ཚུལ་དེ་ནི་སྐད་ཆ་རང་སྟེང་ན་ཐོག་མ་ནས་ལྷན་སྐྱེས་སུ་ཡོད་པས། ས་ཁུལ་
སོ་སོ་དང་མི་རིགས་སོ་སོའི་བེད་སྤྱོད་བྱ་བཞིན་པའི་ཕ་སྐད་དང་ཡུལ་སྐད་དེ་
ལས་ས་ཁུལ་དང་མི་ རིགས་དེ་གའི་དམངས་སྲོལ་ གྱི་ ཁྱད་ཆོས་མངོན་པར་
མཚོན་བཞིན་ཡོད་པ་ཡིན། དཔེར་ན། དམངས་ཁྲོད་ཀྱི་གབ་ཚིག་ལྟ་བུར་
མཚོན་ན། ས་ཁུལ་ཞིག་དང༌། ཡང་ན་མི་རིགས་གཅིག་གི་སྐད་ཐོག་ནས་བཤད་
པ་དང་ཉན་ན་གསོན་ཉམས་ལྡན་པ་ཞིག་ཡིན་སྲིད་ཀྱང་། ཡུལ་སྐད་དེ་ལ་ཆ་
རྒྱུས་མེད་པ་དང་སྐད་རིགས་དེ་བྱང་ཆུབ་པར་མི་གོ་བའི་མི་ཞིག་གིས་ཉན་ན་དེ་
ལྟར་དུ་མི་འདོད་པ་དང་། དེ་བཞིན་དུ་དགོད་གཏམ་དང་རྩེད་མཚར། གྲོང་
སྐད་མི་འདྲ་བ་དེ་ལ་བརྟེན་ནས་ས་ཁུལ་སོ་སོར་ཡུལ་སྲོལ་དང་གོམས་ལུགས་
ཀྱང་མི་འདྲ་བ་རེ་རྒྱུན་སྤེལ་བྱེད་ཀྱིན་ཡོད་པ་རེད། དེས་དམངས་སྲོལ་རིག་པ་
དང་སྐད་བརྡ་རིག་པ་གཉིས་ཀྱི་བར་དུ་འབྲེལ་བ་ཟབ་མོ་ཞིག་ཡོད་ཕྱིན་དམངས་
སྲོལ་རིག་པར་དཔྱོད་དུས་སྐད་བརྡ་རིག་པའི་ཐད་ལ་དོ་སྣང་ཆེན་པོ་བྱ་དགོས་
པ་ཞིག་རེད།
• 108



ལེའུ་ལྔ་བ། དམངས་སྲོལ་རིག་པ་དང་རིག་གཞུང་གཞན་བར་གྱི་འབྲེལ་བ་བཤད་པ།
དྲུག དམངས་སྲོལ་རིག་པ་དང་དམངས་ཁྲོད་
རྩོམ་རིག་བར་གྱི་འབྲེལ་བ།
དམངས་ཁྲོད་རྩོམ་རིག་དང་དམངས་སྲོལ་རིག་པ་གཉིས་ནི་འབྲེལ་བ་
ཤིན་ཏུ་ཆེ་བ་ཞིག་ཡིན་པ་མ་ཟད། དཔྱད་བྱའི་རྒྱུ་ཆ་མང་པོ་ཞིག་གཞི་གཅིག་ཏུ་
བབ་ཡོད་སྟབས་མཁས་པ་ཁ་ཅིག་གིས་དམངས་སྲོལ་རིག་པ་ནི་དམངས་ཁྲོད་
རྩོམ་རིག་གི་ཞིབ་འཇུག་གཏིང་ཇེ་ཟབ་ཏུ་སོང་བ་ལས་འཕྲོས་པའི་རིག་ཚན་
གསར་བ་ཞིག་ཡིན་ཚུལ་གྱི་ལྟ་ཚུལ་ཡང་བཏོན་ཡོད་པ་དང་། ཡང་ན་དམངས་
ཁྲོད་རྩོམ་རིག་ནི་དམངས་སྲོལ་རིག་པའི་ཡན་ལག་ཅིག་ཏུ་འཇོག་པའི་བཞེད་
ཚུལ་ཡོད། དཔེར་ན། དབྱིན་ཇིའི་དམངས་སྲོལ་རིག་པའི་ཞིབ་འཇུག་པ་གོ་མེས་
དམངས་སྲོལ་རིག་པ་རིགས་འགེར་དུས་འདུ་ཤེས་དང་རྨོངས་དད་ཀྱི་དད་མོས་
དང་། གནའ་ནས་བརྒྱུད་འོང་བའི་ཡུལ་སྲོལ་དང་བྱུང་བརྗོད་ངག་རྒྱུན་གསུམ་
དུ་དབྱེ་ཡོད་པ་དང་། ཨ་མེ་རི་ཁའི་དམངས་སྲོལ་རིག་པའི་ཞིབ་འཇུག་པ་པན་
མྱིས་ཀྱང་དད་མོས་ཀུན་སྤྱོད་དང་། གོམས་སྲོལ་དང་། གཏམ་རྒྱུད་དམངས་གླུ་
གཏམ་དཔེ་བཅས་ཕྱོགས་སུ་དབྱེ་ཡོད་པ། དེ་བཞིན་དུ་འཇར་པན་གྱི་དམངས་
སྲོལ་རིག་པ་བ་རྣམས་ཀྱིས་ཀྱང་གོམས་སྲོལ་དང་། ངག་ཐོག་སྒྱུ་རྩལ་དང་། བརྩེ་
དུང་འདུ་ཤེས་དད་མོས་བཅས་ཕྱོགས་སུ་དབྱེ་ཡོད་པ་དེ་དག་ཀུན་པོ་ལས་
དམངས་ཁྲོད་རྩོམ་རིག་གི་སྐོར་དེ་ནི་གལ་ཆེན་དང་དོན་ཆེན་དུ་བཞག་ཡོད་པ་
དེ་གསལ་བོར་མཐོང་ཐུབ་པ་ཡིན། དེ་བཞིན་དུ་རྒྱལ་ཁབ་དང་མཁས་པ་ལ་ཤས་
ཀྱིས་དམངས་སྲོལ་རིག་པ་དང་དམངས་ཁྲོད་རྩོམ་རིག་གཉིས་སོ་སོར་མི་དགར་
• 109 •



༄༅།།དམངས་སྲོལ་རིག་པ་སྤྱི་བཤད།
བར་མཉམ་དུ་བཞག་ནས་དཔྱད་པ་གཏོང་བཞིན་གདའ། དཔེར་ན། ཨུ་རུ་སུའི་
རྒྱལ་ཁབ་ཏུ་དམངས་སྲོལ་རིག་པ་འདི་ཐོག་མར་དར་དུས་སུ་དམངས་ཁྲོད་རྩོམ་
རིག་དང་མཉམ་དུ་བཞག་ནས་རྩད་ཞིབ་དང་ཞིབ་འཇུག་བྱེད་པ་ལས་དེ་གཉིས་
སོ་སོར་མི་དབྱེ་བ་དང་། དེ་བཞིན་དུ་རང་རེའི་ རྒྱལ་ནང་ དུའང་ ཀྲུང་གོའི་
དམངས་སྲོལ་རིག་པའི་སྲོལ་གཏོད་མཁན་དུ་གྲགས་པའི་ཀྲོན་ཅན་བན་གྱིས་
ཀྱང་དེ་གཉིས་ཀ་ཕར་བསྲེས་ཚུར་སྣོལ་ངང་ཞིབ་འཇུག་མཛད་ཡོད་པ་ཁོང་གི་
ཕྱག་རྩོམ་དག་ལས་མཐོང་ཐུབ་པ་ལགས།
དེའང་དམངས་ཁྲོད་རྩོམ་རིག་ནི་མི་དམངས་མང་ཚོགས་ཀྱིས་ཐོན་སྐྱེད་
ངལ་རྩོལ་དང་དུས་རྒྱུན་གྱི་འཚོ་བའི་ནང་དུ་རང་གིས་ཤེས་སྟོབས་ལ་བསྟུན་
ནས་ངག་ཐོག་ནས་གསར་གཏོད་བྱས་ཏེ་དམངས་ཁྲོད་དུ་དར་ཞིང་དེ་ནས་
བརྒྱུད་པའི་གཏན་ཆགས་རང་བཞིན་ལྡན་པའི་རྩོམ་རིག་གི་རྣམ་པ་སྟེ། གཙོ་བོ་
ནི་ལྷ་སྒྲུང་དང་། གནའ་གཏམ། གཏམ་རྒྱུད། གླུ་གཞས། དོན་བརྗོད་སྙན་རྩོམ།
བཤད་པ། ཟློས་གར། གཏམ་དཔེ་དང་ཁེད་སོགས་ལ་དཔྱད་པའི་རིག་གཞུང་
ཞིག་ཡིན་པ་དང་། དམངས་སྲོལ་རིག་པ་ནི་ངག་ཐོག་ན་བརྒྱུད་པའི་རྩོམ་དེ་
ཙམ་མ་ཡིན་པར་དམངས་ཚོགས་ཀྱིས་ངག་ཐོག་དང་ལུས་སྟེང་ཕྱོགས་གཉིས་ཀ་
ནས་གསར་གཏོད་བྱས་པའི་གཟུགས་ཡོད་དང་གཟུགས་མེད་ཀྱི་དམངས་ཁྲོད་
རིག་གནས་ཡོད་དོ་ཅོག་དཔྱད་པར་བྱ་བའི་ཡུལ་དུ་འཇོག་བཞིན་ཡོད་པ་ཡིན།
དེའི་ཐད་ནས་བལྟས་ན་དེ་གཉིས་ཀའི་དཔྱད་ཡུལ་ལ་ཁྱབ་ཆེ་ཆུང་ཙམ་ལས་
དཔྱད་ཡུལ་དང་དཔྱད་གཞི་མང་ཆེ་བ་གཅིག་མཐུན་དུ་སོང་ཡོད་པར་འཁུམས་
ཤིང་། དེ་བཞིན་དུ་དེས་རིག་ཚན་འདི་གཉིས་ཀྱི་བར་དུ་འབྲེལ་མཐུན་གང་མང་
ཞིག་ཡོད་པ་ཤུགས་སུ་རྟོགས་ནུས་སོ། །
• 110.



ལེའུ་ལྔ་བ། དམངས་སྲོལ་རིག་པ་དང་རིག་གཞུང་གཞན་བར་གྱི་འབྲེལ་པ་བཤད་པ།
-----
--+
-
+
-t
:---
-
བདུན། དམངས་སྲོལ་རིག་པ་དང་དངོས་པོ་མ་ཡིན་
པའི་རིག་གནས་བར་གྱི་འབྲེལ་བ།
འཛམ་གླིང་ཡོངས་ཀྱི་ཆ་ནས་བཤད་ན། དེང་རབས་རིག་གནས་གསར་
བ་ཤིན་ཏུ་དར་རྒྱས་སུ་སོང་བ་དང་སྒོས་སུ་དེང་རབས་བཟོ་ལས་དར་དྲགས་
པའི་ལོ་བརྒྱ་ལྷག་གི་རིང་ལ་མི་རིགས་སོ་སོའི་སྲོལ་རྒྱུན་རིག་གནས་ཉམས་རྒུད་
ཆེན་པོ་བྱུང་བས། འཇར་པན་དང་འཇར་མན། ཧྥ་རན་སེ་ལ་སོགས་སྲོལ་རྒྱུན་
རིག་གནས་ལ་ཤིན་ཏུ་བརྩི་སྲུང་བྱེད་མཁན་གྱི་རྒྱལ་ཁབ་སྐོར་ཞིག་གིས་སྲོལ་
རྒྱུན་རིག་གནས་ལ་སྲུང་སྐྱོབ་དང་དོ་སྣང་བྱེད་ དགོས་པའི་ ཁྲིམས་ལུགས་
བཙུགས་པ་དང་། ཐབས་ཇུས་སྣ་ཚོགས་བཀོད་ནས་ཁོ་ཚོའི་སྲོལ་ རྒྱུན་རིག་
གནས་དེ་ལ་སྲུང་སྐྱོབ་ལེགས་པོ་ཐོབ་བྱུང་། འོན་ཀྱང་། དེ་ལྟའི་མཐོང་རྒྱ་ཡངས་
ལ་བློ་གྲོས་ཅན་དང་ཐབས་ཇུས་ལེགས་པའི་སྒྲིག་གཞི་སའི་གོ་ལའི་ཡུལ་གྲུ་ཀུན་
ཏུ་འདྲ་མཉམ་དུ་ཡོད་པ་ཞིག་མ་ཡིན་ཕྱིར། མི་རིགས་དང་རྒྱལ་ཁབ་མང་པོ་
ཞིག་ནས་སྲོལ་ རྒྱུན་རིག་ གནས་ལ་དོ་སྣང་མ་བྱས་པས་ རིན་ ཐང་ ཚེ བའི་
དམངས་ཁྲོད་རིག་གནས་སྐོར་ཞིག་རྩ་བ་ནས་ཉམས་རྒུད་དུ་གྱུར་བའི་གནད་
དོན་ཚབ་ཆེན་བྱུང་བ་རེད། གནས་ཚུལ་དེ་ལྟ་བུའི་འོག་ཏུ། རྒྱལ་ཁབ་ཕྱི་ནང་གི་
མཁས་པ་མང་པོ་དང་དམངས་ཁྲོད་རིག་གནས་ལ་དུངས་སེམས་ཡོད་པའམ།
ཡང་ན་མི་རིགས་ཀྱི་སྲོལ་རྒྱུན་རིག་གནས་ཕུལ་བྱུང་ཅན་དེ་ལ་དགའ་ཞེན་ཡོད་
པ་འབོར་ཆེན་ཞིག་གིས་རེ་འབོད་དང་སྐུལ་འདེད་ཀྱིས་མི་མང་པོ་ཞིག་དམངས་
ཁྲོད་རིག་གནས་ལ་དོ་སྣང་དང་སྲུང་སྐྱོབ་ཀྱི་ལས་གཞི་རླབས་པོ་ཆེ་འདིའི་ནང་
， 11] •



༄༅ །།དམངས་སྲོལ་རིག་པ་སྤྱི་བཤད།
དུ་ཞུགས་པ་རེད། དེ་ཡང་རྒྱལ་སྤྱིའི་མཉམ་འབྲེལ་རྒྱལ་ཚོགས་ཀྱི་སློབ་གསོ་དང་
རིག་ གནས་ ཚོགས་ པས་ སྤྱི་ ལོ་1989ལོའི་ ཟླ་10བའི་ ཚེས་17ཉིན་ ནས་
ཟླ་11པའི་ཚེས་16ཉིན་གྱི་བར་གྲོང་ཁྱེར་པ་ལེ་ནས་ཚོགས་ཆེན་ཐེངས་ཉེར་
ལྔའི་གྲོས་འཚོགས་ཐོག་ཏུ། དམངས་ཁྲོད་དུ་གསར་གཏོད་བགྱིས་པའི་རིག་
གནས་ནི་འགྲོ་བ་མིའི་ཐུན་མོང་གི་ཤུལ་བཞག་རིག་རྫས་ཤིག་དང་། རྒྱལ་ཁབ་
སོ་སོའི་མི་དམངས་དང་སྤྱི་ཚོགས་སྟེང་གི་ཚོགས་པ་མི་འདྲ་བའི་བར་འབྲེལ་
འདྲིས་འཛིན་ཐག་དང༌། དམངས་ཁྲོད་རིག་གནས་ཀྱིས་སྤྱི་ཚོགས་དང་དཔལ་
འབྱོར། རིག་གནས། ཆབ་སྲིད་སོགས་ལ་རིན་ཐང་ཆེན་པོ་ཐེབས་ཡོད་པ་དང་།
མི་རིགས་ཤིག་གི་འདས་ཟིན་པའི་ལོ་རྒྱུས་དང་དེང་རབས་རིག་གནས་གང་
ཐད་དུ་དམངས་ཁྲོད་རིག་གནས་ཀྱིས་གོ་གནས་གལ་ཆེ་བ་ཞིག་བཟུང་ཡོད་
ཅེས་པ་དང་། ཡང་དམངས་ཁྲོད་རིག་གནས་ནི་འགྱུར་ལྡོག་ཆེ་བའི་རང་བཞིན་
ཅན་ཞིག་ཡིན་ལ། སྒོས་སུ་ངག་རྒྱུན་རིག་གནས་ནི་དེ་ལས་ཀྱང་འགྱུར་ལྡོག་ཆེ་
བ་དང༌། ངག་རྒྱུན་རིག་གནས་དེ་དག་ནི་དུས་ངེས་མེད་ལ་ཉམས་ཆག་ཏུ་འགྲོ་
སྲིད་ཕྱིར། མཉམ་འབྲེལ་རྒྱལ་ཚོགས་ཀྱི་སློབ་གསོ་དང་ཚན་རིག་རིག་གནས་
ཚོགས་པས། རྒྱལ་ཁབ་སོ་སོའི་ངེས་པར་དུ་དམངས་ཁྲོད་རིག་གནས་ཀྱི་རིན་
ཐང་ཁས་ལེན་དང་། ཉམས་ཆག་ཏུ་འགྲོ་ཉེན་ཆེ་བའི་གནས་ཚུལ་དེ་གསལ་བོར་
རྟོགས་ནས། རྒྱལ་ཁབ་སོ་སོའི་སྲིད་གཞུང་གིས་དམངས་ཁྲོད་རིག་གནས་སྲུང་
སྐྱོབ་བྱ་རྒྱུའི་ཐད་དངོས་ཤུགས་ཀྱི་ནུས་པ་འདོན་དགོས་པ་མ་ཟད། བྱ་བཞག་
འདི་མགྱོགས་མྱུར་ངང་སྒྲུབ་དགོས་པའི་འཆར་བཀོད་ཆ་ཚང་ཞིང་སྒྲིག་ལེགས་
པ་ཞིག་གཏན་འབེབ་བྱ་དགོས་པའི་རེ་འདོན་བགྱིས། དེ་ལྟར་རང་རེའི་རྒྱལ་
ཁབ་ཀྱིས་ ཀྱང་དམངས་ ཁྲོད་ རིག་ གནས་ཀྱི་ རིན་ཐང་དང་། དེང་ དུས་ སུ་
• tt2 ，



ལེའུ་ལྔ་བ། དམང་ས་སྲོལ་རིག་པ་དང་རིག་གཞུང་གཞན་བར་གྱི་འབྲེལ་པ་བཤད་པ།
དམངས་ཁྲོད་རིག་གནས་ཉམས་རྒུད་དུ་འགྲོ་བཞིན་པའི་གནས་ཚུལ་དེ་ཇི་
བཞིན་དུ་རྟོགས་ནས་སྔ་གཞུག་ཏུ་འབྲེལ་ཡོད་སྡེ་ཁག་དང་ཞིབ་འཇུག་ལས་
ཁུངས་བཙུགས་ནས་དམངས་ཁྲོད་རིག་གནས་ཕྱོགས་ཀྱི་ལས་ཀ་འབོར་ཆེན་
ཞིག་སྒྲུབ་ལ། སྒོས་སུ་2003ལོའི་ལོ་འགོར་རང་རྒྱལ་གྱི་སྲིད་གཞུང་ནས་ཀྲུང་
གོའི་མི་རིགས་ཀྱི་དམངས་ཁྲོད་རིག་གནས་ལ་སྲུང་སྐྱོབ་བྱ་རྒྱུའི་ལས་གཞི་རྒྱ་ཆེ་
བ་སྤེལ་བ་ནས་བཟུང་ཕྱོགས་སོ་སོ་ནས་དམངས་ཁྲོད་རིག་གནས་ལ་གདེང་
འཇོག་ཐོབ་དང་འཐོབ་བཞིན་པ་ལྟར་ལགས།
དེའང་འདིར་སྐབས་སུ་བརྗོད་པའི་དམངས་ཁྲོད་རིག་གནས་ཞེས་པ་
འདི་ལ། དེ་ཡང་རྒྱལ་སྤྱིའི་ཐོག་ཏུ་འགྲོ་བ་མིའི་ངག་རྒྱུན་དང་གཟུགས་མེད་ཤུལ་
རྫས་ཞེས་འབོད་ཀྱིན་ཡོད་ལ། དེ་བཞིན་དུ་མཉམ་འབྲེལ་རྒྱལ་ཚོགས་ཀྱི་སློབ་
གསོ་དང་རིག་གནས་ཚོགས་པས། དམངས་ཁྲོད་རིག་གནས་ཞེས་པ་ནི་ས་ཁུལ་
གཅིག་གི་རིག་གནས་མ་ལག་ཆ་ཚང་ཞིག་ལ་གོ་དགོས་ཤིང་། དེ་ནི་སྲོལ་རྒྱུན་
རིག་གནས་ཀྱི་རྨང་གཞི་ལས་གྲུབ་ཀྱང་མི་སྐོར་ཚོགས་ཤིག་དང་། ཡང་ན་མི་
རང་ག་བ་ཞིག་གིས་གསར་དུ་སྐྲུན་པའི་རིག་གནས་ཡོད་དོ་ཅོག་ལ་གོ་དགོས་པ།
ཡང་རིག་གནས་དེ་དག་ནི་ས་ཁུལ་དེའི་རིག་གནས་དང་སྤྱི་ཚོགས་ཀྱི་འགྲོ་
ལུགས་དང་མཐུན་པ་དང་། གསར་དུ་སྐྲུན་པའི་རིག་གནས་དེ་ནི་ངག་རྒྱུན་
རིག་གནས་གསར་གཏོད་ཀྱི་ཁྱད་རྟགས་དང་རིག་གནས་སྣང་ཚུལ་ལ་ཡོངས་སུ་
མཐུན་པ། གཙོ་བོ་ནི་དམངས་ཁྲོད་ཀྱི་སྐད་ཆ་དང་། རྩོམ་རིག་དང་། གླུ་
དབྱངས་དང་། བྲོ་གར་དང་། རོལ་རྩེད་དང་། ལྷ་སྒྲུང་དང་། གུས་སྲོལ་དང་།
གོམས་གཤིས་དང་། ལག་ཤེས་མཛེས་རྩལ་དང༌། ལྡེབས་རིས་སོགས་ཀྱི་སྟེང་
ནས་མཚོན་པ་དེ་ཀུན་པོའོ།། ཞེས་དམངས་ཁྲོད་རིག་གནས་ཀྱི་ཁྱབ་ཁོངས་དང་
• 113 •



༄༅ །།དམངས་སྲོལ་རིག་པ་སྤྱི་བཤད།
ཚད་གཞི་གསལ་བོར་བསྟན་ཡོད་པ་མ་ཟད། གཞན་ཡང་འཛམ་གླིང་ཐོག་གི་མི་
ཀུན་པོ་དམངས་ཁྲོད་རིག་གནས་འཚོལ་བསྡུ་དང་སྲུང་སྐྱོབ་ཀྱི་བྱ་བཞག་རླབས་
པོ་ཆེ་ འདིའི་ནང་ དུ་ གཞུག་ རྒྱུ་དང་། སློབ་གྲྭ་ལྟ་བུ་ཞིག་ལ་མཚོན་ནའང༌།
དམངས་ཁྲོད་རིག་གནས་དེ་སློབ་ཁྲིད་ཀྱི་འཆར་གཞི་ནང་དུ་འཇོག་དགོས་པ་
དང་། རྒྱུ་ཆེ་བའི་མི་དམངས་མང་ཚོགས་ཀྱིས་གསར་གཏོད་བྱས་པའི་དམངས་
ཁྲོད་རིག་གནས་དེར་མི་ཀུན་གྱིས་མཐོང་ཆེན་བྱེད་དགོས་པར་དྲན་སློང་བ།
སྲིད་གཞུང་དང་དམངས་ ཁྲོད་ གང་ ཕྱོགས་ནས་དམངས་ཁྲོད་ རིག་ གནས་
འཚོལ་བསྡུ་དང་སྲུང་སྐྱོབ་བྱེད་པའི་ཚོགས་པ་སྣ་ཚོགས་དང་ཆེད་ལས་སྡེ་ཚན་
བཙུགས་ནས་དམངས་ཁྲོད་རིག་གནས་ལ་དོ་སྣང་བྱེད་དགོས་པའི་སྐུལ་སློང་
དང་། རྒྱལ་སྤྱིའི་མཉམ་འབྲེལ་ཚོགས་པས་ཀྱང་དམངས་ཁྲོད་རིག་གནས་ལ་
ཞིབ་འཇུག་དང་ཁྱབ་བསྒྲགས། རྒྱབ་སྐྱོར། སྲུང་སྐྱོབ་བཅས་བྱེད་མཁན་གྱི་མི་
སྒེར་དང་ཚོགས་པ་དག་ལ་ལས་གཞིའི་ཐོབ་ཐང་དང་མ་དངུལ་མཁོ་འདོན་
བཅས་ཕྱོགས་གང་ཐད་ནས་རོགས་སྐྱོར་བྱ་རྒྱུའི་ཁྲིམས་ལུགས་གཏན་འབེབས་
དང་དམ་བཅའ་ཁྱབ་བསྒྲགས་གནང་བ་རེད།
ཉེ་བའི་ལོ་འདི་འགའི་ནང་དུ་དེབ་ཚགས་དང་སྲིད་གཞུང་གི་ཡིག་ཆ་
གང་མང་ཞིག་ན་དངོས་པོ་མ་ཡིན་པའམ་དངོས་མིན་ཤུལ་བཞག་རིག་གནས་
ཞེས་པའི་མིང་བརྡ་འདི་མི་ཀུན་པོའི་མཐོང་ལམ་དུ་ཡང་ནས་བསྐྱར་དུ་འཆར་
བཞིན་ཡོད་པ་ཡིན། མིང་བརྡ་འདིའི་མཆེད་ཁུངས་བཤད་ན་བོད་སྐད་འདི་ནི་
རྒྱ་ཡིག་གི་ HE:#》 JETAE:/g ༡༧ ཞེས་པ་འདི་ཐད་བསྒྱུར་ལས་བྱུང་བ་ཡིན་ཞིང་།
རྒྱ་ཡིག་གི་མིང་བརྡ་འདི་ནི་2003ལོར་རྒྱལ་སྤྱིའི་སློབ་གསོ་རིག་གནས་མཉམ་
འབྲེལ་ཚོགས་པའི་《དངོས་པོ་མ་ཡིན་པའི་རིག་གནས་སྲུང་སྐྱོབ་བྱ་རྒྱུའི་སྤྱི་
• 114.



ལེའུ་ལྔ་བ། དམངས་སྲོལ་རིག་པ་དང་རིག་གཞུང་གཞན་བར་གྱི་འབྲེལ་བ་བཤད་པ།
ཆིངས》ཞེས་ གན་ རྒྱུ་ མཛད་ པ་དེ་ ལས་ འགྱུར་ བ་ ཡིན་ ལ། དབྱིན་ སྐད་
དུ་intangible cultural heritage ཞེས་བརྗོད་པར་གྲགས། རྒྱ་ཡིག་
གི་མིང་བརྡ་འདིའང་ཚུར་བསྒྱུར་སྐབས་སུ་དབྱིན་ཇུའི་སྐད་ལ་བསྟུན་ཅི་ཐུབས་
བྱས་ཡོད་སྟབས། ཚིག་དོན་གཉིས་ཀའི་ཐད་ནས་གོ་དོན་གསལ་བོ་ཞིག་དང་
འགྲེལ་ཚུལ་གཅིག་མཐུན་ཞིག་ཏུ་སོང་མེད་པ་རེད། དེས་གཏན་འབེབས་ཚད་
ལྡན་མ་ཡིན་པ་དང་མཚན་མཚོན་གསལ་བོ་མེད་པའི་མིང་བརྡ་དེ་འདྲ་ཞིག་རྒྱ་
ཡིག་ཐོག་ནས་བོད་སྐད་དུ་བསྒྱུར་ན་དེ་ལས་ཀྱང་ཚིག་ལ་འགྲེལ་བཤད་དཀའ་བ་
དང་དོན་ལ་གོ་རྒྱུ་མེད་པ་ཞིག་ཏུ་སོང་ཡོད་པ་མི་སུས་ཀྱང་དཔགས་ན་ཤེས་
སོ། ། དེ་བཞིན་དུ་བོད་སྐད་དུའང་མཁས་པ་ལ་ཤས་ཀྱིས་དངོས་པོ་མ་ཡིན་པ་
ཞེས་པའི་དོན་དང་ལྟོས་བཅས་སུ་བསམ་བློའི་ཤུལ་བཞག་རིག་གནས་ཞེས་
འབོད་ཀྱིན་ཡོད། དེ་ན་རྒྱལ་སྤྱིའི་སློབ་གསོ་རིག་གནས་མཉམ་འབྲེལ་ཚོགས་
པས་བསྟན་པའི་གོ་དོན་རྣལ་མ་ནི་ཅི་ཞིག་ཡིན་ཞེ་ན། 《 སྤྱི་ཆིངས》ནང་གི་
བསྟན་དོན་ལྟར་ན། དངོས་པོ་མ་ཡིན་པའི་རིག་གནས་ནི་དམངས་ཁྲོད་རིག་
གནས་ཀྱི་གོ་དོན་དང་གཅིག་ཏུ་སོང་ཡོད་དེ། རྒྱུ་མཚན་ནི། དམངས་ཁྲོད་དུ་
གསར་གཏོད་དང་རྒྱུན་སྤེལ་བྱེད་བཞིན་པའི་རིག་གནས་ཡོད་དོ་ཅོག་ནི་དངོས་
པོ་མ་ཡིན་པའི་རིག་གནས་སུ་གོ་དགོས་པར་བརྗོད་ཡོད་ལ། དེ་ལས་གཙོ་བོ་ནི་
དམངས་ཁྲོད་ཀྱི་སྐད་ཆ་དང་། རྩོམ་རིག་དང་། གླུ་དབྱངས་དང་། བྲོ་གར་དང་།
རོལ་རྩེད་དང༌། ལྷ་སྒྲུང་དང་། གུས་སྲོལ་དང་། གོམས་གཤིས་དང༌། ལག་ཤེས་
མཛེས་རྩལ་དང་། ལྡེབས་རིས་ལ་སོགས་ཡིན་པར་བསྟན་ཡོད་པའི་ཕྱིར་རོ། །
བསྟན་དོན་དེ་དག་ལ་བལྟས་ནས་མཁས་པ་ལ་ཤས་ཀྱིས་དམངས་སྲོལ་རིག་
གནས་དང་དངོས་པོ་མ་ཡིན་པའི་ཤུལ་བཞག་རིག་གནས། ཡང་ན་དམངས་
• 115 •



༄༅ །།དམངས་སྲོལ་རིག་པ་སྤྱི་བཤད།
ཁྲོད་རིག་གནས་གསུམ་པོ་ནི་མིང་འབོད་ཚུལ་མི་འདྲ་བ་དང་མིང་གསར་བ་
ཞིག་བཏགས་པ་མ་ཟད་དོན་གྱི་ཆ་ནས་གཅིག་ཡིན་པར་འདོད་པ་དང་། ལ་
ཤས་ཀྱིས་དེ་གཉིས་ནི་སྤྱི་དང་བྱེ་བྲག་གི་འབྲེལ་བ་ཙམ་ཡིན་པར་འདོད་པ་ལ་
སོགས་ཀྱི་བཞེད་ཚུལ་ཡོད་པ་དེ་དག་གི་ཐད་ནས་བལྟས་ན། དམངས་སྲོལ་རིག་
པ་དང་དངོས་པོ་མ་ཡིན་པའི་ཤུལ་བཞག་རིག་གནས་གཉིས་ཀྱི་བར་དུ་ཕན་
ཚུན་དབྱེ་བ་འབྱེད་པར་དཀའ་བའི་འབྲེལ་བ་ཟབ་མོ་ཞིག་ལྡན་པ་རང་ཤུགས་སུ་
རྟོགས་ནུས་སོ། ། །
གོང་བཤད་མདོར་བསྡུས་ན། དེའང་དེང་སང་གི་རིག་པའི་གར་སྟེགས་
ཐོག་ན་མཁས་པ་རྣམས་ཀྱིས་སྤྱོད་ཡངས་ཤིང་རྒྱུགས་ཆེ་བའི་གསར་བྱུང་རིག་
གཞུང་སྟེ། མི་རིགས་རིག་པ་དང༌། སྐད་བརྡ་རིག་པ་དང་། ཆོས་ལུགས་རིག་པ་
དང་། སྤྱི་ཚོགས་རིག་པ་དང་། མི་རྒྱུད་རིག་པ་བཅས་ལ་སོགས་རིག་པའི་གཞུང་
ལུགས་འདྲ་མིན་ཞིག་སྤེལ་གྱིན་ཡོད་པ་འདི་དག་གི་བྱུང་འཕེལ་དམངས་སྲོལ་
རིག་གནས་དང་འབྲེལ་བ་ཤིན་ཏུ་ཆེ་བ་ཞིག་རེད། རྒྱུ་མཚན་ནི་གོང་ཞུས་རིག་
གཞུང་དེ་དག་གསར་གཏོད་མཛད་མཁན་གྱི་མཁས་པ་རྣམས་ཀྱིས། ཐོག་མར་
མི་རིགས་སོ་སོའི་འདྲ་མིན་ལུགས་སྲོལ་དེ་མཐོང་ཞིང་། དེ་ལ་དཔྱོད་འདོད་ཀྱི་བློ་
སྐྱེས་པ་དང་དཔྱད་པ་བཏང་བའི་ཞོར་དུ་རིག་གཞུང་འདི་དག་རིམ་གྱིས་བྱུང་བ་
ལྟར་ལགས། དམངས་སྲོལ་རིག་གནས་འདི་མེད་ན་གོང་གི་རིག་གཞུང་གསར་
བ་འདི་དག་ཡང་གྲུབ་མེད་ཅེས་བརྗོད་པའི་སྤོབས་པ་མི་སུ་ལའང་མ་མཆིས་
མོད། རིག་གཞུང་འདི་དག་བྱུང་བ་དམངས་སྲོལ་རིག་གནས་དང་འབྲེལ་ཤིན་
ཏུ་ཆེ་ཞེས་བརྗོད་ན་ལུང་རིགས་གང་གི་ཕྱོགས་ནས་ཀྱང་སྐྱོན་ཅི་ཡང་མི་གདའ།
ང་ཚོས་ནུབ་ཕྱོགས་རྒྱལ་ཁབ་ཏུ་འགྲོ་བ་མིའི་རིག་གནས་ལ་དཔྱད་པ་བཏང་
， 116 •



ལེའུ་ལྔ་བ། དམངས་སྲོལ་རིག་པ་དང་རིག་གཞུང་གཞན་བར་གྱི་འབྲེལ་བ་བཤད་པ།
བའི་གནས་ཚུལ་ལ་བལྟས་ནའང་། སྔ་དུས་སུ་མཁས་པ་ཕལ་ཆེར་གྱིས་དམངས་
སྲོལ་རིག་གནས་ལ་ཞིབ་དཔྱོད་བྱ་རྒྱུ་གལ་ཆེན་དུ་བཞག་པ་མཐོང་ཐུབ་པ་དང་།
དེང་རབས་སྙན་གྲགས་ཅན་གྱི་མཁས་དབང་གང་མང་གིས་ཀྱང་དམངས་སྲོལ་
རིག་གནས་ལ་གལ་ཆེན་དང་གཙིགས་འཛིན་གནང་གིན་ཡོད་པ་ལྟར་ལགས།
དེ་ལྟར་གཙིགས་འཛིན་བྱ་དོན་གང་ཡིན་ཞེ་ན། གཙོ་བོ་ནི་དམངས་སྲོལ་རིག་
གནས་དེ་ཉིད་ནི་རིག་གནས་ཀུན་གྱི་མ་ཕྱི་དང་མ་གཟུགས་སུ་གྱུར་ཡོད་པའི་
རྐྱེན་གྱི་རེད། དཔེར་ན། རིག་གནས་གང་ལྟ་བུ་ཞིག་ལའང་མི་རིགས་ཀྱི་ཁྱད་
ཆོས་དང་ས་ཁུལ་གྱི་ཁྱད་ཆོས་ལྡན་པ་དང་། རིག་གནས་གང་རུང་གི་ཕྱིའི་རྣམ་
པ་དང་ནང་གི་དགོངས་དོན་སོགས་ཀྱི་གཞི་རྩ་དང་འབྱུང་ཁུངས། དེ་མིན་དར་
ཁྱབ་དང་འཕོ་འགྱུར་གང་ཞིག་ལ་བརྟག་དཔྱད་བྱ་དུས། དམངས་སྲོལ་རིག་
གནས་ནི་ཚད་འཛིན་ས་དང་དཔེ་འཇོག་ས་ཞིག་ཡིན་ཞིང་། རིག་གནས་གང་
རུང་གི་ཁུངས་འདེད་དུས་ཐོག་མར་རིག་གནས་གང་ཞིག་གི་གདོད་མའི་རྣམ་
པ་ཇི་ལྟར་ཡིན་ཚུལ་དེར་དཔྱོད་དགོས་པ་དང་། གདོད་མའི་རྣམ་པ་དང་རང་
བཞིན་དེར་དཔྱད་ན། མི་རྣམས་ཀྱི་མཐོང་ལམ་ལ་མཇལ་རྒྱུ་ཡོད་པའི་ལོ་རྒྱུས་
ཡིག་ཚང་དེ་དག་དཔྱད་གཞིར་འཇོག་དགོས་པ་ཕུད། མི་རབས་ནས་མི་རབས་
བར་ངག་རྒྱུན་དང་སྤྱོད་ཚུལ་ལ་བརྟེན་ནས་འོང་ཞིང་། དེང་དུས་དམངས་ཁྲོད་
དུ་ད་དུང་རྒྱུན་འཛིན་བྱ་བཞིན་པའི་དམངས་སྲོལ་རིག་གནས་དེ་ལ་ངེས་པར་
བསྟན་དགོས། དེས་དམངས་སྲོལ་རིག་གནས་ནི་གོང་གི་རིག་གཞུང་དེ་དག་ལ་
འབྲེལ་བ་དམ་པོ་ཡོད་པ་ཞིག་ཡིན་པ་མ་ཟད། རིག་གཞུང་དེ་དག་བརྟག་ཅིང་
དཔྱད་པར་ཡང་རམ་འདེགས་དང་སྐུལ་འདེད་ཀྱི་རིན་ཐང་ཤིན་ཏུ་ཆེན་པོ་ཞིག་
ལྡན་པ་རེད། འོན་ཀྱང་། རིག་ཚན་འདི་དག་ཡོད་དོ་ཅོག་ལ་རང་རང་གི་དོ་སྣང་
• 117.



༄༅ །།དམངས་སྲོལ་རིག་པ་སྤྱི་བཤད།
བྱ་ཡུལ་དང་ཞིབ་འཇུག་གི་ལྟ་ཕྱོགས་མི་འདྲ་བ་རེ་ཡོད་པ་ཤེས་དགོས་སོ། །
སྨྲས་པ།
ཆོས་ཀུན་རྟེན་ཅིང་འབྲེལ་བ་ཇི་བཞིན་དུ། །
ད་ལྟ་གསར་དུ་དར་བའི་རིག་ཚན་བར། །
ཕན་ཚུན་འབྲེལ་འདྲིས་ཤིན་ཏུ་ཟབ་ཆེ་བས། །
ལེགས་ཆ་གཡོར་ལེན་བྱ་རྒྱུ་ཤིན་ཏུ་གལ། །
，118 •



ཉཔg#*#*# 49#
#**#**#****#34
#པiཙྪ;#*#ayaF 3 4:49#*#33:19#*#
བཙྪ༔
FFFF
Ef ++
++:; F#+E+t stཎ FEf ct r
སི་ཁྲོན་རྟའུ་རྫོང་གི་དམངས་སྡོད་ཁང་།
:FE 6thfཙི**ཏུf +E* ཏf༩ st, , ffirtfཚ་
efཏtsFF
Eff
R + FrestfrEff; e
#*****
%EF;
t
FF
FF
EffདE%
f
Eff ,
ERཏE FF FF # ནf ༩ + ', ,
" +
༩



ལེའུ་དྲུག་པ།
དམངས་སྲོལ་རིག་པའི་ཞིབ་འཇུག་དམིགས་
སྒོ་དང་ཐབས་ལམ་བཤད་པ།
གཅིག དམངས་སྲོལ་རིག་པའི་ཞིབ་འཇུག་
དམིགས་སྒོ་བཤད་པ།
རིག་ཚན་གང་དང་གང་ལྟ་བུ་ཞིག་ཡིན་ནའང་དེར་དཔྱོད་ཡུལ་དང་
དཔྱད་པར་བྱ་བའི་དམིགས་སྒོ་རེ་ཡོད་ངེས། དམིགས་སྒོ་དེ་མེད་ན་ནི་བྱེ་ཐང་
ཆེན་མོ་ན་གནས་གར་འགྲོར་ངེས་མེད་ཀྱི་འཁྱམ་པོ་ལྟ་བུ་ཡིན། དེ་ན་དམངས་
སྲོལ་རིག་པའི་དཔྱོད་ཡུལ་ནི་གང་ཡིན་ཞེ་ན། མདོར་བསྡུས་ཏེ་བཤད་ན། མི་
རྣམས་ཀྱི་ངག་ཐོག་དང་སྤྱོད་ལམ་གྱི་སྒོ་ནས་རྒྱུན་སྲུང་བྱ་བཞིན་པའི་འཚོ་བའི་
རིག་གནས་དེའི་ཆོས་ཉིད་དང་། རྣམ་པ་དང་། ཁྱད་ཆོས་སོགས་ཅི་ལྟར་ཡིན་པ་
དང་། ཅི་ལྟའི་ཚུལ་དང་ཅི་ལྟའི་རྐྱེན་གྱིས་རིག་གནས་སྣང་ཚུལ་དེ་འདྲ་ཞིག་
དར་འཕེལ་བྱུང་དང་འབྱུང་བ། དམངས་སྲོལ་སྣང་ཚུལ་དེས་སྤྱི་ཚོགས་འཕེལ་
རིམ་ཁྲོད་དུ་བྱེད་ནུས་ཅི་ལྟ་བུ་ཞིག་ཐེབས་དང་ཐོབ་བཞིན་ཡོད་པ་སོགས་ལ་
• 12l •



༄༅།།དམངས་སྲོལ་རིག་པ་སྤྱི་བཤད།
དཔྱོད་རྒྱུ་དེ་ཡིན། དེའང་རིག་གཞུང་འདི་གསར་གཏོད་པ་ཐང་མུ་སིས་ཐོག་
མར་དམངས་སྲོལ་ལ་སྒྲ་དོན་འཇོག་དུས་སུ། དམངས་སྲོལ་ནི་མི་བྱིངས་ཀྱིས་
དམངས་ཁྲོད་དུ་སྲོལ་རྒྱུན་དུ་སྤེལ་བའི་དད་མོས་དང་། ངག་རྒྱུན་དང་། གོམས་
སྲོལ་ལ་སོགས། དཔེར་ན། གནའ་དུས་སྤྱོད་ལམ་དང་། གོམས་ལུགས་དང་། ཆོ་
ག་དང་། རྨོངས་དད་དང་། དམངས་གླུ་དང་། གཏམ་དཔེ་ལ་སོགས་ངག་ཐོག་
རིག་གནས་ཡོད་དོ་ཅོག་ཡིན་པར་བཞེད་ཡོད་ལ། དེའང་ངག་ཐོག་རིག་གནས་
དང་ཡིག་ཐོག་རིག་གནས་གཉིས་ཀའི་འབྱུང་དུས་དང་དར་འཕེལ་ལ་མཁས་པ་
ལ་ཤས་ཀྱི་དཔྱད་འབྲས་ལྟར་ན། ངག་ཐོག་རིག་གནས་བྱུང་བ་ནས་དེང་བར་དུ་
ལོ་ཧྲིལ་བོ་བརྒྱའི་ཚུལ་དུ་བགོས་ནས་གཤིབ་བསྡུར་བགྱིས་ན་འགྲོ་བ་མིའི་ཤེས་
བྱའི་བང་མཛོད་ཁྲོད་དུ་བརྒྱ་ཆའི་དགུ་བཅུ་གོ་ལྔའི་ཡན་ཆད་ཀྱི་དུས་ཚོད་ནང་
དུ་ངག་ཐོག་ནས་ངག་ཐོག་ལ་སྤེལ་བའི་དུས་རིམ་དང་། དེའི་ལྷག་གི་བརྒྱ་ཆའི་
ལྔ་ཙམ་ནི་ཡིག་ཐོག་རིག་གནས་དར་བའི་ལོ་རྒྱུས་ཀྱི་བྱུང་ཡུན་ཡིན་པར་བཤད།
དེའི་ཐད་ནས་བལྟས་ན་མི་རིགས་སུ་དང་སུའི་རིག་གནས་བང་མཛོད་དུ་ངག་
ཐོག་རིག་གནས་ཀྱི་གོ་གནས་གལ་ཆེན་བཟུང་ཡོད་པ་གསལ་བོ་ཡིན་ལ། བྱེ་
བྲག་ཏུ་རང་ཅག་བོད་པར་མཚོན་ན་ངག་ཐོག་རིག་གནས་ནི་རྒྱ་ཆེ་ལ་གཏིང་
དཔག་པར་དཀའ་བ་ཞིག་ཡོད་ཅིང་། ང་ཚོས་ཤེས་གསལ་གྱི་ལྷ་སྒྲུང་དང་གནའ་
གཏམ། ངག་རྒྱུན་དང་། གབ་ཚིག་དང་། དམངས་གླུ་དང་། བཤད་པ་དང་།
གསོལ་མཆོད་དང་། ཟློས་གར་ལ་སོགས་ངག་ཐོག་ལ་བསྟུན་ནས་སྤེལ་བ་མ་
ཟད། དུས་རྒྱུན་གྱི་ཐོན་སྐྱེད་དང་འཚོ་བའི་གོམས་སྲོལ་དེ་དག་ཀྱང་ངག་རྒྱུན་ལ་
བསྟུན་ནས་སྤེལ་གྱིན་ཡོད་པ་རེད། །
དཔེར་ན། ཐོན་སྐྱེད་བྱེད་སྟངས་ཀྱི་འཁྲིད་རྒྱུན་དང་། བཟའ་ཆས་དང་
• 122 .



ལེའུ་དྲུག་པ། དམངས་སྲོལ་རིག་པའི་ཞིབ་འཇུག་དམིགས་སྒོ་དང་ཐབས་ལམ་བཤད་པ།
གྱོན་ཆས་སོགས་བཟོ་སྲོལ། དེ་མིན་ཆོས་ལུགས་ཀྱི་ཆོ་གའི་ཕྱག་ལེན་སྣ་ཚོགས་
སོགས་ངག་ནས་ངག་ཏུ་བརྒྱུན་ཏེ་རྒྱུན་འཛིན་བྱེད་བཞིན་ཡོད་པ་ལྟར་ལགས།
འདི་དག་ཐམས་ཅད་ནི་ང་ཚོས་འདི་རུ་བརྗོད་པའི་ངག་ཐོག་རིག་གནས་ཡིན་
ལ་དམངས་སྲོལ་རིག་པའི་དཔྱད་ཡུལ་ཡང་ཡིན་པ་མ་ཟད། དམངས་སྲོལ་རིག་
པའི་ཞིབ་འཇུག་གི་དམིགས་སྒོ་ཡང་ཡིན་ནོ། །
དེ་བཞིན་དུ་ཀྲུང་གོའི་རྒྱལ་ནང་དུ་དམངས་སྲོལ་རིག་ཚན་འདི་དར་
ནས་ད་བར་དུ་དམངས་སྲོལ་གཞུང་ལུགས་ཀྱི་ལམ་ནས་ཞིབ་འཇུག་ཁ་ཕྱོགས་
གང་ཡིན་པའི་ཐད་ལ་དཔྱད་ན། ལོ་རབས་དགུ་བཅུའི་དུས་རབས་ཉི་ཤུའི་ནང་
ཐོག་མའི་དུས་སུ་བརྩེ་དུང་དང་ངལ་རྩོལ་གྱི་བརྗོད་བྱ་གཙོ་བྱས་པའི་དམངས་གླུ་
དང་ངག་རྒྱུན་ཙམ་ནི་འཚོལ་སྡུད་དང་ཞིབ་འཇུག་གི་ཡུལ་གཙོ་ཤོས་དང་། ལོ་
རབས་དགུ་བཅུའི་དུས་རབས་ལྔ་བཅུའི་ནང་དུ་ཞིང་བ་རྣམས་ཀྱི་ངག་རྒྱུན་རྩོམ་
རིག་ནི་འཚོལ་བསྡུ་དང་ཞིབ་འཇུག་གི་རྒྱུ་ཆ་གཙོ་བོ་ཡིན། དེ་ནས་ལོ་རབས་
དགུ་བཅུའི་དུས་རབས་དགུ་བཅུའི་རྗེས་སུ་རིམ་གྱིས་དམངས་བྱིངས་ཀྱི་འཚོ་
བའི་རིག་གནས་དེ་ཐམས་ཅད་ནི་དམངས་སྲོལ་ཞིབ་འཇུག་བྱ་ཡུལ་ལ་འཇོག་
གིན་ཡོད་པ་རེད། དེ་ལ་བལྟས་ན་དམངས་སྲོལ་ཞིབ་འཇུག་གི་ཁ་ཕྱོགས་ཇེ་
ཡངས་དང་ཁྱབ་རྒྱ་ཇེ་ཆེ་རུ་སོང་ཡོད་པ་དེ་གསལ་བོར་རྟོགས་ནུས། །
སྤྱིར་ན་དམངས་སྲོལ་རིག་གནས་ནི་ཤིན་ཏུ་ཁྱབ་ཆེ་བའི་རིག་གནས་
ཤིག་ཡིན་པས་ཞིབ་འཇུག་གི་དམིགས་སྒོ་ཐད་ནས་ཕྱོགས་མང་པོ་ཞིག་དང་སྣེ་
མང་པོ་ཞིག་ལ་བསམ་བློ་གཏོང་བ་དང་ཞིབ་འཇུག་བྱེད་དགོས་པ་ཞིག་ཡིན་
མོད། འདིར་རིག་ཚན་འདིས་དམངས་སྲོལ་རིག་གནས་ལ་ཞིབ་འཇུག་བྱེད་
རྒྱུའི་མཐའ་མཇུག་གི་དམིགས་སྒོ་གཅིག་པུ་ཙམ་བཤད་ན་འདི་ལྟ་སྟེ། །
• 123 •



༄༅ །།དམངས་སྲོལ་རིག་པ་སྤྱི་བཤད།
གཅིག་ནི་དམངས་སྲོལ་གྱི་དོན་སྙིང་ཇི་བཞིན་དུ་རྟོགས་ཤེས་བྱེད་དགོས་
པ། གོང་དུ་ཞུས་ཟིན་པ་ལྟར། ཉེ་བའི་ལོ་འགའི་ནང་དུ་བོད་པའི་དམངས་སྲོལ་
རིག་གནས་ལ་ཞིབ་འཇུག་བྱེད་པའི་དཔུང་སྡེ་ཅུང་སྤྲོ་སྣང་སྐྱེས་པ་ཞིག་ཡོད་
མོད། དེའང་ད་ སྔ་བྲིས་པའི་རྩོམ་ཡིག་ཕལ་ཆེ་བ་ནི་བོད་པའི་ཆོས་ལུགས་
དམངས་སྲོལ་དང་། བཟའ་བཏུང་གྱོན་ཆས་བཅས་ཀྱི་ཕྱིའི་ཆོ་ག་དང་རྣམ་པ་
ཙམ་ལ་མཚམས་སྦྱོར་དང་ངོ་སྤྲོད་ཙམ་གྱི་སྐོར་དེ་ཤུགས་ཆེ་བ་ལས། དམངས་
སྲོལ་རིག་གནས་དེའི་ཤུགས་མཚོན་རིག་གནས་དང་དོན་སྙིང་ཕྱོགས་ལ་རྟོགས་
དཔྱོད་མཛད་པ་མི་འདང་། གལ་ཏེ། དམངས་སྲོལ་ གྱི་ ཤུགས་མཚོན་རིག་
གནས་དང་དོན་སྙིང་དེ་ལ་དཔྱད་པ་མ་བཏང་ན། རིག་ གཞུང་འདི་དང་
དམངས་སྲོལ་རིག་གནས་ལ་དཔྱོད་པའི་དམིགས་སྒོ་དང་འགལ་བར་སོང་བ་མ་
ཟད། གང་ཞིག་གིས་མཛད་པའི་རྩོམ་དེ་ལ་དོན་གྱིས་སྟོང་ཞིང་རིན་ཐང་མེད་པ་
ཞིག་གི་ཚུལ་དུ་སོང་ཡོད་པར་སེམས། དམངས་སྲོལ་གྱི་ཕྱིའི་རྣམ་པ་དང་མཚོན་
སྟངས་དེ་ནི་མིག་མཐོང་ལག་ཟིན་ཞིག་ཡིན་ཕྱིན་དེའི་སྣང་ཚུལ་རྟོགས་སླ་མོ་
ཡིན་སྲིད་ཀྱང་། ཤུགས་སུ་བསྟན་པའི་དམངས་སྲོལ་དོན་སྙིང་དེ་ཇི་བཞིན་དུ་
ཤེས་རྒྱུ་ནི་དེ་ལྟར་སླ་མོ་ཞིག་མ་ཡིན། དཔེར་ན། སྡོམ་བརྩོན་དམ་པའི་པར་རིས་
ལ་མཚོན་ནས་བཤད་ན། པར་རིས་འདི་མཐོང་མ་ཐག་འདི་ནི་བོད་མིའི་སྒྱུ་རྩལ་
དང་པར་གཤིས་ཀྱི་ཁྱད་ཆོས་ལྡན་པའི་རི་མོ་ཞིག་ཡིན་པ་མི་སུས་ཀྱང་ཤེས་མོད།
པར་རིས་འདིས་རིགས་གསུམ་མགོན་པོ་དང་། མཁན་སློབ་ཆོས་གསུམ། ལོ་ཙཱ་
བ་སོགས་མཚོན་པ་སྟེ། རལ་གྲི་ནི་འཇམ་པའི་དབྱངས་དང་ཁྲི་སྲོང་ལྡེའུ་བཙན་
མཚོན་བྱེད་དང་། པོ་ཏི་ནི་ཕྱག་ན་རྡོ་རྗེ་མཚོན་བྱེད། རི་མོའི་དཀྱིལ་གྱི་པད་མ་
ནི་སྤྱན་རས་གཟིགས་དང་སློབ་དཔོན་པད་མ་འབྱུང་གནས་མཚོན་བྱེད། ངང་
: 124 .



ལེའུ་དྲུག་པ། དམངས་སྲོལ་རིག་པའི་ཞིབ་འཇུག་དམིགས་སྒོ་དང་ཐབས་ལམ་བཤད་པ།
བ་མགོ་གཉིས་ཅན་ནི་སྐད་གཉིས་སྨྲ་བ་སྐ་བ་དཔལ་བརྩེགས་དང་ཅོག་རོ་ཀླུའི་
རྒྱལ་མཚན་མཚོན་བྱེད། དེ་མིན་བོད་མིའི་སངས་རྒྱས་ཆོས་ལུགས་ཀྱི་ཐུགས་
བསྐྱེད་དང་སྨོན་ལམ། དྲན་བསྐུལ་དད་པ་ལ་སོགས་མཚོན་བསྟན་བྱས་ཡོད་པ་
ཡིན།
གཞན་ཡང་། བོད་ཡུལ་ དུ་ཕེབས་ན་བོད་ཀྱི་གཙུག་ལག་ ཁང་དང་།
དགོན་པ་དང་། ལྷ་ཁང་དང་། ཁྱིམ་ཁང་དང་། ཡོ་བྱད་ཅ་ལག་ལ་སོགས་ཀྱི་ངོས་
དང་སྟེང་དུ་དུང་དཀར་དང་། གདུགས་དང་། རྒྱལ་མཚན་དང་། འཁོར་ལོ་
དང་། དཔལ་བེའུ་དང་། བུམ་པ་དང་། པད་མ་དང་། གསེར་ཉ་བཅས་བོད་མིའི་
བཀྲ་ཤིས་རྟགས་བརྒྱད་དུ་འབོད་པའི་རྒྱན་རིས་གང་ས་གང་དུ་འཁོད་ཡོད་པ་
མཐོང་འདུག རྒྱན་རིས་འདི་ནི་བཀྲ་ཤིས་ཤིང་དགེ་བའི་མཚན་མ་དང་ལྡན་པ་
རྟག་ཏུ་བདེ་ཞིང་སྐྱིད་པོ་བའི་རྟེན་འབྲེལ་མཚོན་བྱེད་ཅིག་ཡིན་ལ། བོད་མི་ཧ་
ཅང་དགའ་བ་དང་དར་ཁྱབ་ཆེ་བའི་རྒྱན་རིས་ཤིག་ཡིན། བཀྲ་ཤིས་རྟགས་
བརྒྱུད་དེ་ལ་མཚོན་དོན་གྱི་ཆ་ནས་བལྟས་ན། དམ་པའི་ལྷ་ཆོས་དང་འཇིག་
རྟེན་མི་ཆོས་གཉིས་ལ་མཚོན་དོན་མི་འདྲ་བ་རེ་ཡོད་དེ། དཔེར་ན། དུང་དཀར་
ལ་མཚོན་ན། ལྷ་ཆོས་ལ་སྦྱར་ན་ཆོས་ཀྱི་སྒྲ་སྒྲོག་པའི་གསུང་དབྱངས་སྙན་མོ་
དང་། མི་ཆོས་དང་སྦྱར་ན་བཀྲ་ཤིས་པའི་དབྱངས་སྙན་མོ་འགྲོ་བ་ཀུན་གྱི་ཡིད་
ལ་བདེ་བ་སྟེར་ཞིང་མི་རང་ག་བའི་སྙན་གྲགས་རྒྱས་པ་དང་། གདུགས་ལ་
མཚོན་ན། ལྷ་ཆོས་ལ་སྦྱར་ན་གཞན་ཕན་བྱང་ཆུབ་ཀྱི་སེམས་ཀྱིས་འགྲོ་བའི་
ཉོན་མོངས་པའི་ཚ་གདུང་སེལ་བར་བྱེད་པ་དང་། མི་ཆོས་དང་སྦྱར་ན་མིའི་
སེམས་ཀྱི་སྡུག་བསྔལ་སེལ་ཞིང་། དབུ་འཕང་མཐོ་བ་དང་། རྒྱལ་མཚན་ལ་
མཚོན་ན། ལྷ་ཆོས་དང་སྦྱར་ན་ཕ་རོལ་དགྲ་ཟླ་ཕམ་པར་བྱས་ཏེ་མཚན་དཔེའི་
• 125，



༄༅ །དམངས་སྲོལ་རིག་པ་སྤྱི་བཤད།
ཡོན་ཏན་ཀུན་རྫོགས་པ་དང་། མི་ཆོས་དང་སྦྱར་ན་འཚེ་བ་དགྲ་གེགས་དང་
ནད་གདོན་ཀུན་གཞོམ་ཞིང་དཀའ་བའི་ལས་ཐམས་ཅད་ལས་རྣམ་པར་རྒྱལ་ཏེ་
ལེགས་ཚོགས་ཀྱི་གཟི་འོད་བཀྲ་བ་དང༌། འཁོར་ལོ་ལ་མཚོན་ན། ལྷ་ཆོས་དང་
སྦྱར་ན་སྡེ་སྣོད་གསུམ་དང་བསླབ་པ་གསུམ་གདུལ་བྱའི་རྒྱུད་ལ་འཕོ་བར་བྱེད་
པའི་ཆོས་ཀྱི་འཁོར་ལོ་དང་། མི་ཆོས་དང་སྦྱར་ན་དགྲ་སྡེ་ཟིལ་གྱིས་གནོན་ཞིང་
ཅི་བསམ་ཡིད་བཞིན་གྲུབ་པ་དང་། དཔལ་བེའུ་ལ་མཚོན་ན། ལྷ་ཆོས་དང་སྦྱར་
ན་ཡོན་ཏན་ཐམས་ཅད་རབ་ཏུ་རྫོགས་ཤིང་ཡེ་ཤེས་ལྔའི་དཔལ་ལྡན་པ་དང་།
མི་ཆོས་དང་སྦྱར་ན་ཚེ་རིང་ཞིང་བློ་བཀྲ་ཀུན་མཐུན་དང་འགྱུར་མེད་མཛའ་
བརྩེའི་མདུད་པ་དང་། བུམ་པ་ལ་མཚོན་ན། ལྷ་ཆོས་དང་སྦྱར་ན་ཡོན་ཏན་དང་
བསོད་ནམས་ཀྱིས་གཏམས་པ་དང༌། མི་ཆོས་དང་སྦྱར་ན་ཡོན་ཏན་མ་ལུས་
ཁོང་དུ་ཆུད་པ་དང་རྒྱུ་ནོར་ལོངས་སྤྱོད་ཀྱིས་ཕྱུག་པ་དང་། གསེར་ཉ་ལ་མཚོན་
ན། ལྷ་ཆོས་དང་སྦྱར་ན་ཡེ་ཤེས་ཀྱི་སྤྱན་དང་ལྡན་པ་དང་། མི་ཆོས་དང་སྦྱར་ན་
མཛའ་སེམས་དང་བརྩེ་སེམས་འགྱུར་མེད་དང་། པད་མ་ལ་མཚོན་ན། ལྷ་ཆོས་
དང་སྦྱར་ན་ཉོན་མོངས་ཀྱི་སྐྱོན་གྱིས་མ་གོས་པ་དང་། མི་ཆོས་དང་སྦྱར་ན་
གཟུགས་མཛེས་ཤིང་གཤིས་རྒྱུད་དྲང་བ་མཚོན་པར་བཤད་པ་ལྟ་བུ་དང་། དེ་
བཞིན་དུ་《བཀྲ་ཤིས་བརྩེགས་མདོ་》ལས། ན་མོ་དབུ་ལ་བཀྲ་ཤིས་གདུགས་
ལྟར་སྐྱོབ། །སྐུ་ལ་བཀྲ་ཤིས་མི་ནུབ་རྒྱལ་མཚན་མཆོག །གསུང་ལ་བཀྲ་ཤིས་
ཆོས་དུང་གཡས་སུ་འཁྱིལ། །ཐུགས་ལ་བཀྲ་ཤིས་དཔལ་གྱི་བེའུ་གསལ། །སྤྱན་
ལ་བཀྲ་ཤིས་རིན་ཆེན་གསེར་གྱི་ཉ། །ལྗགས་ལ་བཀྲ་ཤིས་པད་མ་ལོ་འདབ་
རྒྱས། །མགུལ་ལ་བཀྲ་ཤིས་རིན་ཆེན་བུམ་པ་འཁྱིལ། །ཕྱག་ལ་བཀྲ་ཤིས་ཡོན་
ཏིན་ནོར་བུ་མཆོག །ཞབས་ལ་བཀྲ་ཤིས་འཕྲིན་ལས་འཁོར་ལོ་མངའ། །བཀྲ་
• 126 :



ལེའུ་དྲུག་པ། དམངས་སྲོལ་རིག་པའི་ཞིབ་འཇུག་དམིགས་སྒོ་དང་ཐབས་ལམ་བཤད་པ།
ཤིས་རྫས་བརྒྱད་དངོས་གྲུབ་དམ་པའི་མཆོག །རྫས་མཆོག་བརྒྱད་ཀྱི་བཀྲ་ཤིས་
གང་ཡིན་པ། །བཀྲ་ཤིས་དེས་ཀྱང་རྟག་ཏུ་བདེ་ལེགས་ཤོག །ཅེས་དང་། དབུ་
འཕང་རིན་ཆེན་གདུགས་ཀྱི་ཡུ་བ་རིང་། །ཤེས་སྤྱོད་ཉ་མོ་གསེར་མིག་གཤོག་
རྩལ་མྱུར། །བསོད་ནམས་རིན་ཆེན་བུམ་པའི་ལྟོ་བ་གང་། །དབང་ཐང་པད་
མའི་སྡོང་བོའི་ཡལ་འདབ་རྒྱས། །སྙན་གྲགས་དུང་དཀར་གཡས་འཁྱིལ་རྒྱང་
གྲགས་ཆེ། ། བརྩེ་དུངས་དཔལ་གྱི་བེའུའི་མདུད་པ་དམ། །ལེགས་ཚོགས་
གསེར་བྱང་རྒྱལ་མཚན་གཟི་འོད་བཀྲ། །དགེ་མཚན་འཁོར་ལོ་རྩིབས་སྟོང་
འདབ་མ་མྱུར། །ཞེས་པ་ལ་སོགས་ཀྱི་མཚོན་ཚུལ་དང་སྦྱོར་ཚུལ་མང་པོ་ཡོད་པ་
ལྟར་ལགས། དེའང་པར་བཀོད་དང་མཛེས་རིས་འདི་མཐོང་མ་ཐག་བོད་ཀྱི་ལོ་
རྒྱུས་དང་། བོད་ཀྱི་ཆོས་ལུགས་རིག་གནས་ཀྱི་ཤེས་བྱ་ཞན་པའི་མི་རྣམས་ལ་
མཚོན་ན་དོན་སྙིང་ཇི་བཞིན་དུ་རྟོགས་དཀའ་བ་ལྟར་ལགས། །
དེ་བས་དམངས་སྲོལ་རིག་གནས་ལ་དཔྱོད་མཁན་རྣམས་ཀྱིས་རང་གི་
དཔྱོད་ཡུལ་དང་དམིགས་སྒོ་དེ་ཐོག་མར་གཏན་འཁེལ་བྱས་རྗེས་དམངས་སྲོལ་
གང་རུང་གི་ཕྱིའི་རྣམ་པ་དང་སྣང་ཚུལ་དེ་ངོ་སྤྲོད་པ་ཙམ་མ་ཡིན་པར། ཕྱིའི་
རྣམ་པ་དང་སྣང་ཚུལ་དེའི་རྒྱུ་ཆ་ལ་བརྟེན་ནས་གཙོ་བོ་ནི་དམངས་སྲོལ་གང་
རུང་གིས་ཤུགས་སུ་བསྟན་པའི་དོན་སྙིང་དེ་དག་ལ་ཕྱོགས་ཡོངས་དང་ཟུར་ཀུན་
ནས་བརྟག་དཔྱད་དང་རྒྱུས་ལོན་ལེགས་ཤོས་བྱ་རྒྱུ་དེ་ཡིན།
གཉིས་ནི་དམངས་སྲོལ་གྱི་བཟང་ངན་དབྱེ་བ་ལེགས་པར་འབྱེད་དགོས།
དམངས་སྲོལ་རིག་གནས་ལས་མི་རིགས་ཤིག་གི་ཁྱད་ཆོས་མངོན་པར་དོད་
ཅིང་། མི་རིགས་དེའི་གནས་ཚུལ་དངོས་དང་འཚོ་བའི་རྣམ་པ་ཇི་བཞིན་དུ་ལྟ་
བྱེད་ཀྱི་མེ་ལོང་ལྟ་བུ་ཞིག་ཡིན་སྟབས་ཚད་ངེས་ཅན་ཞིག་ནས་བཤད་ན་མི་
• 127 .



༄༅ །།དམངས་སྲོལ་རིག་པ་སྤྱི་བཤད།
རིགས་ཤིག་གི་སྤྱིར་བཏང་གི་གནས་ཚུལ་ནི་དམངས་སྲོལ་རིག་གནས་ལས་
མཚོན་ཐུབ་ལ་མཚོན་བཞིན་ཡང་ཡོད་པ་ཡིན། འོན་ཀྱང་། རིག་གནས་གང་
དང་གང་ལྟ་བུ་ཞིག་ལ་མཚོན་ནའང་བཟང་གྲས་ན་ངན་དང་ངན་གྲས་ན་
བཟང་ཡོད་པ་ཆོས་ཉིད་ཡིན། དེ་ན་བཟང་ངན་གྱི་དབྱེ་བ་ཅི་ལྟར་དབྱེ་རྒྱུ་ཡིན་
ཞེ་ན། དེ་ནི་ལན་གདབ་རྒྱུ་ཤིན་ཏུ་དཀའ་བའི་གནས་ཤིག་ཡིན། ང་ཚོས་རྒྱུན་དུ་
སྙིགས་དོར་བཅུད་ལེན་ནམ་སྙིགས་མ་ཕྱུང་ནས་ཉིང་ཁུ་ལེན་པ་སྟེ། སྙིགས་མའི་
རིགས་དོར་རྒྱུ་དང་ཉིང་བཅུད་ཀྱི་རིགས་ལེན་དགོས་ཞེས་པ་ལྟ་བུ་ངག་ཚིག་དེ་
མི་ཀུན་གྱིས་སྨྲ་ཤེས་མོད། དེ་ཡིན་ན་གང་ནི་སྙིགས་མ་དང་གང་ནི་ཉིང་ཁུ་ཡིན་
ཞེ་ན། མི་སུས་ཀྱང་ལན་གསལ་བོ་ཞིག་བཏབ་མ་མྱོང་ལ་སུས་ཀྱང་ལན་གསལ་
བོ་ཞིག་འདེབས་མི་ཐུབ། རྒྱུ་མཚན་ནི་ཤིན་ཏུ་སླ་སྟེ། རིག་གནས་གང་དང་གང་
ཡིན་ནའང་ལྟོས་བཅས་ཀྱི་བཤད་པ་ལས། ཐ་གཅིག་ཏུ་བཟང་ན་བཟང་རྐྱང་
རྐྱང་དང་ངན་ན་ངན་རྐྱང་རྐྱང་གི་རིག་གནས་ཤིག་གཏན་ནས་ཡོད་པ་མ་ཡིན།
མི་ཚང་མའི་ཤེས་རྟོགས་ལ་མཐོ་དམན་ཡོད་པ་དང་དགའ་ཕྱོགས་མཐུན་སྣང་
སོ་སོ་ཡོད་པ་བཅས་ཀྱི་དབང་གིས་མི་རེ་རེ་ལ་རང་རང་གི་བཟང་གི་ཚད་གཞི་
དང་ངན་གྱི་ཚད་གཞི་རེ་ཡོད་པར་ངེས། དེ་ཁྱེད་ཀྱི་མིག་ལམ་དུ་ངན་ན་ངའི་
མིག་ལམ་དུ་ངན་པས་མ་ཁྱབ། དེ་བཞིན་དུ་ངོས་བལྟས་ན་བཟང་ན་ཁྱེད་ཀྱི་
ངོས་ནས་བཟང་བས་མ་ཁྱབ། དེ་བས་བཟང་ངན་གྱི་དབྱེ་བ་དབྱེ་རྒྱུ་ནི་ཤིན་ཏུ་
དཀའ། གལ་ཏེ་ཚད་གཞི་དང་བཟང་ངན་གྱི་དབྱེ་བ་འབྱེད་ཚད་གཅིག་ཏུ་སོང་
ཡང་དེའང་གཏན་དུ་འགྱུར་རྒྱུ་མེད་པ་ཞིག་མིན། དཔེར་ན། 《གེ་སར་སྒྲུང་》
ལ་མཚོན་ནས་བཤད་ན། རིག་གསར་སྐབས་སུ་དུག་རྩྭ་དང་དུག་རྫས་ལྟ་བུར་
བཞག་ནས་སྒྲུང་དཔེ་མེར་བསྲེགས་པ་དང་མེད་པར་བཏང་། དེ་ནས་ལོ་ངོ་ཉི་ཤུ་
• 128 •



ལེའུ་དྲུག་པ། དམངས་སྲོལ་རིག་པའི་ཞིབ་འཇུག་དམིགས་སྒོ་དང་ཐབས་ལམ་བཤད་པ།
ཙམ་འགོར་བའི་རྗེས་སུ་བོད་ཀྱི་དམངས་ཁྲོད་རིག་གནས་ཀྱི་སྣ་འཛོམས་ཀུན་
གསལ་མེ་ལོང་ལྟ་བུ་ཡིན་ཚུལ་མི་ཀུན་གྱིས་ཁ་ན་རླུང་ལྟར་གྲགས་པ་ཇི་བཞིན་
ནོ། ། །
དེས་འདི་ནས་ངེས་ཤེས་ཤིག་སྐྱེས་དགོས་པ་ནི། ད་སྔ་ཤེས་ཡོན་པ་སྐོར་
ཞིག་གིས་བོད་པ་དང་བོད་མིའི་དམངས་སྲོལ་རིག་གནས་ནི་ཡ་མཚན་པ་ཞིག་
རེད་ཅེས་བསམ་གཟས་ནས་ཅུང་རྗེས་སུ་སོང་བའི་གོམས་སྲོལ་དེའི་སྐོར་བྲི་རྒྱུ་
ལ་སྤྲོ་སེམས་ཤིན་ཏུ་ཆེ་བ་དེ་ཡིན། མི་ལ་ཤས་ཀྱིས་ཡ་མཚན་པ་ཞེས་པའི་བསམ་
བློ་དེའི་ནང་དུ་མི་རིགས་འདི་ནི་རྗེས་ལུས་དང་ངང་རྒྱུད་བཙོག་པ། ཐ་ན་འགྲོ་
བ་མིའི་གྲལ་དུའང་མི་ཆུད་པའི་ལྟ་ངན་བཟུང་ཡོད། སྤྱིར་མི་རིགས་སོ་སོའི་སྡོད་
གནས་ཀྱི་བབ་ཚུལ་དང་སྲོལ་རྒྱུན་རིག་གནས་ཀྱི་འབྱུང་ཁུངས་མི་གཅིག་པའི་
སྟབས་ཀྱིས་ཐུན་མིན་གྱི་ཁྱད་ཆོས་རེ་གདོད་མ་ནས་གྲུབ་ཡོད་པ་ཡིན། ཁྱོད་
ཆོས་འདི་ནི་མི་རིགས་ཞེས་བྱ་བའི་ཚོགས་པ་འདི་ཟླུམ་པའི་ས་སྟེང་འདི་ནས་
མེད་པར་གྱུར་བའི་བར་དུ་ཡོད་པར་སྲིད་ལ། སྔོན་ཆད་འདི་འདྲ་ཡིན་པ་མ་ཟད།
ཕྱིན་ཆད་ཀྱང་འདི་འདྲ་ཞིག་ཡིན་སྲིད་པ་རེད། གལ་ཏེ། ཡ་མཚན་པ་ཞིག་ཡིན་
ནའང་དེ་ནི་ཁྱེད་ཅག་གི་ཤེས་རྒྱ་ཆུང་བས་མ་དཔྱོད་པ་དང་ཐོས་རྒྱ་དོག་པས་མ་
མཐོང་བ། ཁབ་མིག་ལྟ་བུའི་བློའི་ངོས་སུ་དྲན་གསལ་རྒྱུ་མ་བྱུང་མ་ཟད། དེ་དང་
དེ་ལྟ་བུའི་ཡ་མཚན་པ་མི་རིགས་སུ་དང་སུའི་དམངས་སྲོལ་རིག་གནས་ནང་
དུའང་ཡོད་པ་ཡིན། ཐུན་མིན་གྱི་ཁྱད་ཆོས་རིག་གནས་དེ་ལས་མི་རིགས་སོ་སོ་
གྲུབ་པ་དང་། ཁྱད་ཆོས་དེ་དག་མེད་ན་མི་རིགས་རང་རྐྱ་ཐུབ་པ་ཞིག་ཀྱང་གྲུབ་
མི་སྲིད། དེ་བཞིན་དུ་འགྲོ་བ་མིའི་ཕུན་སུམ་ཚོགས་པའི་རིག་གནས་འདིའང་
གྲུབ་མི་སྲིད། དེས་ཚད་ལྡན་གྱི་དམངས་སྲོལ་རིག་གནས་ཞིབ་དཔྱོད་པ་ཅན་
·i29 .



༄༅ །།དམངས་སྲོལ་རིག་པ་སྤྱི་བཤད།
ཞིག་ཡིན་ན་རྗེས་ལུས་དང་། ཉམས་ཞན་པ་དང་། ངང་རྒྱུད་བཙོག་པ་ལ་སོགས་
དང་། དེ་མིན་དྲན་ཤེས་དམན་པའི་བློ་ངོ་རུ་ཡ་མཚན་པར་སྐྱེས་ནས་དངོས་
དོན་དང་མི་མཐུན་པའི་གཏམ་ལོག་བརྗོད་པ་ལྟ་བུ་མ་ཡིན་པར། དམངས་སྲོལ་
གང་དང་གང་ཞིག་ལའང་ཁོར་ཡུག་ངེས་ཅན་དེ་རུ་དམངས་སྲོལ་ངེས་ཅན་དེ་
འདྲ་ཞིག་བྱུང་དགོས་པའི་འབྱུང་རྐྱེན་དང་། དར་ཐུབ་པའི་རྒྱུ་རྐྱེན། རྒྱུན་འཛིན་
བྱེད་དགོས་པའི་ནུས་རྐྱེན་ཞིག་ཡོད་སྟབས། དམངས་སྲོལ་གང་ལྟ་བུ་ཞིག་ཡིན་
ཡང་ཁོར་ཡུག་ངེས་ཅན་དེའི་ནང་དུ་བཞག་ནས་དམངས་སྲོལ་གང་ཞིག་བྱུང་
བའི་ལོ་རྒྱུས་འབྱུང་རྐྱེན་དང་། སྤྱི་ཚོགས་དེའི་ནང་དུ་ཐོན་པའི་བྱེད་ནུས། རྒྱུན་
སྲུང་བྱེད་དགོས་པ་བྱུང་བའི་དགེ་བ་སོགས་ལ་བརྟག་ཅིང་དཔྱད་རྒྱུ་དེ་ནི་
དམིགས་སྒོ་དང་དཔྱད་ཡུལ་དུ་འཇོག་དགོས་པ་དེ་ཡིན་ནོ། །
གཉིས། དམངས་སྲོལ་རིག་པའི་ཞིབ་འཇུག་
ཐབས་ལམ་བཤད་པ།
བྱ་དངོས་གང་དང་གང་ལྟ་བུ་ཞིག་ལ་མཚོན་ནའང་། དེའི་གནས་ཚུལ་
ངོ་མ་དང་འཕེལ་གྲུབ་ཀྱི་ཆོས་ཉིད་དཔྱིས་ཕྱིན་པ་ཞིག་རྟོགས་པ་དང་དཔྱོད་
པར་འདོད་ན། དེ་ལ་དེ་མཐུན་གྱི་དཔྱད་ཐབས་ལེགས་འགྲིག་ཅིག་མེད་དུ་མི་
རུང་ཞིང་།
དཔྱོད་བྱེད་ཀྱི་ཐབས་ལམ་བཟང་བོ་ཞིག་ཡོད་ན་ནི། དཔྱད་ཡུལ་དང་
ཐོབ་འདོད་ཀྱི་གནད་དོན་དེ་འཐུས་ཚང་བ་ཞིག་བདེ་བླག་ངང་རང་གི་ལག་ཏུ་
ལོན་ཐུབ་པ་ལ། དེ་ལས་ལྡོག་སྟེ་ཐབས་ལམ་བཟང་བོ་ཞིག་མེད་ན་དགོས་མེད་
， 130 •



ལེའུ་དྲུག་པ། དམངས་སྲོལ་རིག་པའི་ཞིབ་འཇུག་ད་མིགས་སྒོ་དང་ཐབས་ལམ་བཤད་པ།
ཀྱི་དཀའ་ཚེགས་མང་པོ་བརྒྱུད་པ་དང་ནོར་འཕྱུག་གི་ལམ་སྐྱོག་སྣ་ཚོགས་ལ་
ཕྱིན་ནས་དུས་ཚོད་བོར་བརླག་དང་། དོན་མེད་འགྲོ་གྲོན་གཏོང་དགོས་པ་ཕུད།
རང་གི་དཔྱད་ཡུལ་གྱི་གནད་དོན་དེ་རང་གི་བློར་འབབ་པ་ཞིག་རྙེད་དཀའ་བ་
ཞིག་ཡིན། དེས་དམངས་སྲོལ་རིག་གནས་ལ་དཔྱོད་དུས་ཀྱང་ཐོག་མར་དངོས་
ཡོད་རིང་ལུགས་དང་། རྩོད་སྒྲུབ་རིག་པའི་ལྟ་ཚུལ་གཞི་བགྱིས་ནས་དཔྱོད་
དགོས། དམངས་སྲོལ་གང་ཞིག་གི་རྣམ་པ་དང་སྣང་ཚུལ་ཅི་ལྟ་བུ་ཞིག་ཡིན་
ཡང་། དཔྱོད་དུས་ཕྱོགས་ཡོངས་དང་ཆ་ཀུན་ནས་དབྱེ་ཞིབ་མཛད་པ་མ་ཟད།
ཟུར་ཙམ་དང་སྣེ་མོ་ཙམ། ཡང་ན་ཕྱིའི་རྣམ་པ་འབའ་ཞིག་ལ་བལྟས་ནས་འདི་
ནི་འདི་དང་གན་ནི་གན་ནོ་ཞེས་ཁ་ཚོན་མི་གཅོད་པར་བྱ་རྒྱུ་ནི་ཞིབ་འཇུག་གི་
ལས་སྐྱོང་བ་རྣམས་ལ་མཚོན་ན་ངེས་པར་དུ་གཟབ་ནན་དང་ཡིད་ལ་དམ་པོར་
འཛིན་དགོས་པའི་གནད་འགངས་ཆེན་ཞིག་ཡིན། །
༡. དམངས་སྲོལ་རྩད་ཞིབ་བྱེད་པ། །
དམངས་སྲོལ་རྩད་ཞིབ་བྱ་རྒྱུ་ནི་དམངས་སྲོལ་རིག་གནས་ལ་ཞིབ་འཇུག་
བྱེད་པ་རྣམས་སྐུ་དངོས་སུ་དམངས་ཁྲོད་དུ་ཕེབས་ནས་རྒྱ་ཆེ་བའི་མི་དམངས་
མང་ཚོགས་ཀྱི་ངག་ལས་ཞིབ་འདྲི་དང་རྩད་གཅོད། སྐབས་དེར་རང་ཉིད་ཀྱིས་
དངོས་སུ་མཐོང་ཐོས་སུ་གྱུར་བའི་དམངས་སྲོལ་དེ་དག་ཇི་བཞིན་དུ་ཡིག་ཐོག་
ལ་འགོད་པའི་གོ་རིམ་དེ་ལ་གོ་དགོས། རྒྱལ་ཁབ་ཕྱི་ནང་གི་དམངས་སྲོལ་མཁས་
པ་ཐམས་ཅད་ཀྱིས་རྩད་ཞིབ་བྱ་རྒྱུའི་གོ་རིམ་དེ་དང་ལས་གཞི་དེ་ནི་དམངས་
སྲོལ་རིག་གནས་བརྟག་དཔྱད་བྱེད་པའི་ནང་དུ་ཧ་ཅང་གཙིགས་ཆེན་ལ་འཇོག་
གིན་ཡོད། དེང་སང་འཛམ་གླིང་སྟེང་ན་སྙན་གྲགས་ཤིན་ཏུ་ཆེབའི་དམངས་
• 131 •



༄༅ །།དམངས་སྲོལ་རིག་པ་སྤྱི་བཤད།
སྲོལ་རིག་གནས་སྐོར་གྱི་ཕྱག་རྩོམ་ཕལ་ཆེ་བ་དེའང་དཀའ་སྡུག་ལ་འཇིགས་པ་
མེད་པའི་རྩོམ་མཁན་དེ་དག་དུས་ཡུན་རིང་བོ་ཞིག་གི་ནང་དུ་དམངས་ཁྲོད་དུ་
སྡོད་པ་དང་། ཡང་ན་ཐེངས་མང་པོར་དམངས་ཁྲོད་ལ་ཕེབས་ནས་རང་ཉིད་
ཀྱིས་སྐུ་དངོས་སུ་མཐོང་ཐོས་བྱུང་པ་དེ་ཡིག་ཐོག་ལ་འཁོད་པ་དེ་ཡིན། དཔེར་
ན། མཁས་དབང་དགེ་འདུན་ཆོས་འཕེལ་གྱིས་《རྒྱལ་ཁམས་རིག་པས་བསྐོར་
བའི་གཏམ་རྒྱུད་གསེར་གྱི་ཐང་མ་》མཛད་དུས་སུ། ཕྲན་བུ་རྒྱ་བོད་ཀྱི་ཡུལ་གྲུ་
དུ་མར་འཁྱམས་པའི་སྐབས་གང་མཐོང་ཞིང་མཐོས་པའི་རིག་གནས་སྐོར་གྱི་བློ་
བསྐྱེད་ཅི་ཡོད་ཕྱོགས་གཅིག་ཏུ་བསྡུས་ནས། འོལ་ཚོད་ཀྱིས་ཡིན་ཐག་བཅད་པ་
དང་། མང་པོ་ཞིག་ལ་མགུ་བ་བསྐྱེད་པའི་སླད་དུ་ཁུངས་མེད་ཀྱི་གཏམ་རྒྱུད་
ཆེས་མཚར་མཚར་བ་དག་བྲི་བ་དང་། གཞན་གྱི་ངོ་བསྲུང་དྲགས་ཏེ་གཏམ་
བདེན་པ་ཡང་སྨྲ་བའི་སྤོབས་པ་མེད་པར་རང་གི་རྩམ་ཁུག་བསྲུང་བའི་ཆེད་དུ་
ཡིན་མིན་གྱི་དབྱེ་གསལ་ཐམས་ཅད་བཏང་སྙོམས་སུ་བཞག་ནས་ཇོ་བཟང་གི་
མིང་ལ་རེ་བ་སོགས་དོར་ཏེ། ཤེས་རབ་ཅན་གྱི་སྐྱེས་བུ་བློ་གཟུ་བོར་གནས་པ་
འགའ་ཞིག་ཁོ་ནའི་ཆེད་དུ་དཀྱུས་མའི་གླེང་མོ་བཞིན་དུ་གང་རྙེད་པ་སྐབས་
སྐབས་སུ་བཅུག་སྟེ་གླེགས་བམ་ཞིག་བྱེད་པར་འདོད་དོ། ། 2ཞེས་རྩོམ་སྤེལ་
བའི་དགོས་པ་བརྗོད་ཡོད་པ་དང༌། ཡང་རྒྱལ་ནང་གི་དམངས་སྲོལ་རིག་པ་
མཁས་ཅན་ལན་ཧོས་ཞང་( #tg#*)གིས། 《དམངས་སྲོལ་རིག་པ་》ཞེས་བྱ་
བའི་རྩོམ་ནང་དུ། དམངས་སྲོལ་མཁས་པ་རྣམས་ཀྱིས་དམངས་སྲོལ་རྩད་ཞིབ་
བྱེད་པ་ནི་གནའ་རྫས་མཁས་པ་རྣམས་ལ་གནའ་རྫས་ཇི་འདྲ་མང་ན་དེ་འདྲ་
] དགེ་འདུན་ཆོས་འཕེལ་ གྱི་གསུང་རྩོམ། བོད་ལྗོངས་བོད་ཡིག་དཔེ་རྙིང་དཔེ་སྐྲུན་ཁང་། དེབ་དང་པོ།
199()ལོར་དཔར། ཤོག་ལྷེ་ཅན་གསལ།
• 132 ，



ལེའུ་དྲུག་པ། དམངས་སྲོལ་རིག་པའི་ཞིབ་འཇུག་དམིགས་སྒོ་དང་ཐབས་ལམ་བཤད་པ།
བཟང་བ་ཇི་བཞིན་དུ། དཔྱད་གཞིའི་ཡིག་ཆ་ལ་ནོར་བ་མེད་ན་ཞིབ་བཟོ་བྱེད་
དགོས་པའི་ངེས་པ་མེད། དཔྱད་གཞི་ཡིག་ཆ་འབོར་ཆེན་ཞིག་ལྡན་ན་དམངས་
སྲོལ་རིག་པའི་མཁས་པ་རྣམས་ཀྱི་རྨང་གཞི་ཇེ་བརྟན་ཡིན། དཔེར་ན། ཁང་བ་
བཟོ་བྱེད་ཀྱི་སོ་ཕག་གི་རྒྱུ་གྲུབ་པ་ལྟ་བུ། དེས་དམངས་སྲོལ་གྱི་དཔྱད་གཞི་རྩད་
ཞིབ་བྱས་པའི་མི་ཐམས་ཅད་ཀྱིས་དམངས་སྲོལ་རིག་པ་ལ་མཛད་རྗེས་བཞག་
ཡོད་པ་རེད། ཅེས་དང་། ཧང་ཅི་ཧྲིན་གྱིས་《དམངས་སྲོལ་རིག་པ་སྤྱི་གླེང་》
ཞེས་པའི་ནང་དུའང་། དཔྱད་གཞི་འཚོལ་བསྡུ་བྱ་བར་མཚོན་ན། གཙོ་བོ་
དཔྱད་གཞི་མ་ནོར་ཡང་དག་ཅིག་ཡིན་དགོས། དཔྱད་གཞི་ཇི་ལྟར་ཕུན་སུམ་
ཚོགས་ན་དེ་འདྲ་བཟང་ཤོས་ཡིན། རྒྱུ་མཚན་ནི་དམངས་སྲོལ་དཔྱད་གཞི་དེ་
དག་ནི་དམངས་སྲོལ་རིག་པའི་རྨང་གཞི་དང་དམངས་སྲོལ་རིག་པ་ཞིབ་འཇུག་
དཔྱད་བྱེད་ཀྱི་མ་རྩ་ཡིན་པས་སོ། །）ཞེས་གསུངས་ཡོད་པ་ལྟར་ཡིན། མཁས་
པ་དེ་དག་གི་མྱོང་ཚོར་དང་ཤེས་རྟོགས་ཀྱི་ཐད་ནས་བལྟས་ན་དམངས་སྲོལ་
རྩད་ཞིབ་དང་འཚོལ་ཞིབ་བྱ་རྒྱུ་ནི་ཤིན་ཏུ་གལ་ཆེ་བ་ཞིག་ཡིན་པ་གསལ།
དེའང་ད་ལྟའི་གནས་བབ་ལ་བལྟས་ན་དམངས་སྲོལ་རིག་གནས་དཔྱོད་
པར་སྤྲོ་བ་དང་དཔྱད་འདོད་ཀྱི་ཤེས་ལྡན་པ་ཁ་ཅིག་གིས། རང་གིས་ནུས་ཚོད་
ཀྱིས་བོད་མིའི་དམངས་སྲོལ་རིག་གནས་ལས་ཆ་ཤས་ཙམ་དང་ཕྱོགས་ཤས་
ཙམ། ཡང་ན་ས་ཁུལ་གཅིག་གི་དམངས་སྲོལ་རིག་གནས་ལ་འཚོལ་སྡུད་དང་
དཔྱད་པ་གཏོང་བཞིན་མཆིས། འདི་ནི་གནས་ཚུལ་དངོས་དང་མཐུན་པའི་
ཞིབ་འཇུག་ཕྱོགས་ཚུལ་ཞིག་ཡིན་པར་སེམས། འོན་ཀྱང་མང་ཆེ་བ་ཞིག་གིས་
(T
《 e
%EF%
E4ཊྛ 1:#༧d ift,1998 # i2 g
133 •



༄༅ །དམངས་སྲོལ་རིག་པ་སྤྱི་བཤད།
དམངས་སྲོལ་རིག་པའི་གཞུང་ལུགས་དང་ཐབས་ལམ་སོགས་ཀྱི་ཐད་ལ་ཐོས་
སྦྱང་མཐར་ཕྱིན་པ་ཞིག་མ་བྱས་པ་དང༌། ཡང་ན་གཞུང་ལུགས་ཀྱི་སྐོར་གྱི་ཤེས་
བྱ་བརྟན་པོ་ཞིག་མེད་པ། དེ་བཞིན་དུ་ཡུལ་ཁུལ་མང་པོ་ཞིག་ལ་ཕེབས་ནས་
རྩད་ཞིབ་གསལ་བོར་བྱེད་པར་མོ་དངུལ་ལྡང་བ་ཞིག་དཀོན་པ་དང་དུས་ཚོད་
འདང་བ་ཞིག་མེད་པ་སོགས་ཀྱི་དབང་གིས་བོད་ཀྱི་དམངས་སྲོལ་ཧྲིལ་བོ་ཆ་ཚང་
བ་ཞིག་ཞིབ་འཇུག་དང་། ཚོ་ཚང་བའི་རྩོམ་ཞིག་སྤེལ་རྒྱུ་ནི་ཤིན་ཏུ་ཁག་པོ་ཞིག་
ཡིན། དེས་ཡུལ་སོ་སོའི་དམངས་སྲོལ་ཞིབ་དཔྱོད་བྱེད་པ། དཔེར་ན། ས་ཁོངས་
ཀྱི་ཆ་ནས་མདོ་ཁམས་བོད་མིའི་དམངས་སྲོལ་དང་། ཨ་མདོ་བོད་མིའི་དམངས་
སྲོལ། དེ་ཡང་ཨ་མདོ་དམངས་སྲོལ་ནང་གསེས་སུ་རྨ་ཆུའི་སྟོད་སྨད་དང་། མཚོ་
སྔོན་པོའི་གཡས་གཡོན། དེ་ནས་ཡུལ་གྲོང་དང་ཚོ་སྡེ་སོ་སོའི་དམངས་སྲོལ་ལ་
བརྟག་དཔྱོད་བྱས་ན་ཆོག་པ་དང་། ཡང་ཐོན་སྐྱེད་བྱེད་ལས་ཀྱི་ཆ་ནས་བོད་ཀྱི་
སོ་ནམ་པ་དང་ཕྱུགས་སྐྱོང་བ་ཆེ་ཕྱོགས་ནས་རིགས་གཉིས་ཡོད་པས་བོད་ཀྱི་སོ་
ནམ་པའི་དམངས་སྲོལ་དང་བོད་ཀྱི་ཕྱུགས་ལས་ཀྱི་དམངས་སྲོལ། དེ་ཡང་སོ་
ནམ་པའི་ཐད་ནས་བཤད་ན་མདོ་དབུས་ཁམས་གསུམ་དང་དེ་ལས་ལྷག་པའི་
བོད་ཡུལ་གྱི་ཡུལ་ཁུལ་དུ་ཞིང་ལས་བྱེད་ཚུལ་ལ་འདྲ་ས་དང་མི་འདྲ་ས་གཉིས་ཀ་
ཡོད་པས་ཡུལ་ག་གེ་མོ་ཞིག་གི་སོ་ནམ་པའི་དམངས་སྲོལ་ལྟ་བུ། དེས་བོད་མིའི་
སྤྱིའི་དམངས་སྲོལ་ལ་རྩད་ཞིབ་བྱེད་རྒྱུར་ཕེབས་པར་མ་དངུལ་དང་དུས་ཚོད།
ད་དུང་བོད་མིའི་དམངས་སྲོལ་ཧྲིལ་བོར་རྟོགས་ཐུབ་པའི་ཤེས་རྟོགས་སོགས་ཀྱི་
མཐུན་རྐྱེན་མི་འཛོམས་ན་ཐོག་མར་ཡུལ་ཁུལ་ཞིག་གི་ཁྱད་ཆོས་མཚོན་ཐུབ་
པའི་བོད་མིའི་གྲོང་ཚོ་ཞིག་གི་དམངས་སྲོལ་ལ་རྩད་ཞིབ་དང་། དེ་ནས་རིམ་
གྱིས་རྒྱ་ཇེ་ཆེར་སྐྱེད་ན་ལེགས་ཤིང་། དམངས་སྲོལ་རིག་གནས་གང་དང་གང་
: 134.



ལེའུ་དྲུག་པ། དམངས་སྲོལ་རིག་པའི་ཞིབ་འཇུག་དམིགས་སྒོ་དང་ཐབས་ལམ་བཤད་པ།
ཞིག་ཡིན་ཡང་རང་ཉིད་ཀྱིས་སྐུ་དངོས་སུ་མྱོང་ཚོར་དང་མཐོང་ཐོས། དེ་ནས་
འབྲེལ་ཡོད་ཀྱི་རྒྱུ་ཆ་འབོར་ཆེན་ཞིག་འཚོལ་བསྡུ་གྱ་ནོམ་པར་བྱ་རྒྱུ་ནི་དམངས་
སྲོལ་རིག་གནས་ལ་ཞིབ་འཇུག་གང་ལེགས་ཤིག་བྱེད་སྤྱད་ཀྱི་རྨང་གཞི་དང་མ་
རྩ་ཡིན། །
༢. ཞིབ་དཔྱོད་བྱེད་པའི་དམིགས་ཡུལ།
དམངས་སྲོལ་རྩད་ཞིབ་བྱ་རྒྱུའི་དམིགས་ཡུལ་ནི་དམངས་སྲོལ་རིག་
གནས་དེ་ཚོ་ཐོག་མར་ཅི་ལྟར་བྱུང་ཚུལ་དང་། བར་དུ་ཅི་ལྟར་འཕེལ་ཚུལ། ད་
ལྟ་ཅི་ལྟར་གནས་ཚུལ་དང་། དེའི་འཕེལ་གྲུབ་བྱུང་ཚུལ་གྱི་ཆོས་ཉིད་གང་ཡིན་
པ་སོགས་རྟོགས་རྒྱུ་དེ་ཡིན། ང་ཚོས་འདས་པའི་ལོ་རྒྱུས་དང་ད་ལྟའི་གནས་
བབ་ལ་བསྡུར་ནས་བལྟས་ན། རབ་བྱུང་འདིའི་ནང་ནི་རྒྱལ་ཁབ་དང་རྒྱལ་ཁབ་
བར་དང་། མི་རིགས་དང་མི་རིགས་ཀྱི་བར་དུ་འབྲེལ་འདྲིས་ཆེན་པོ་ཞིག་བྱུང་
བའི་དུས་རབས་ཤིག་ཡིན་ཕྱིན། རིག་གནས་འདྲ་མིན་ཐོ་ཐུག་པ་དང་འབྲེལ་
བཙུགས་པ་ལས་གསར་བྱུང་གི་རིག་གནས་ཆར་ཤུལ་གྱི་ཤ་མོ་ལྟར་དུ་གཅིག་
རྗེས་གཉིས་མཐུད་དུ་བརྡོལ་བཞིན་པའི་དུས་སྐབས་ཤིག་ལ་སླེབས་ཡོད། དུས་
རབས་འདིའི་ནང་དུ་ལོ་ངོ་སྟོང་ཕྲག་དུ་མའི་རིང་རྒྱུན་སྲུང་བྱས་ནས་འོང་བའི་
དམངས་སྲོལ་གང་མང་ཞིག་ནི་བལྟས་བལྟས་རིག་རིག་ཏུ་ལོ་སྔ་མ་ལ་ཡོད་ན་ལོ་
ཕྱི་མ་རུ་མེད་པར་གྱུར་བའི་གནས་ཚུལ་བྱུང་དང་འབྱུང་བཞིན་ཡོད། གནས་
ཚུལ་འདི་ནི་སའི་གོ་ལའི་ཐོག་གི་མི་རིགས་ཡོངས་ཀྱི་དམངས་སྲོལ་རིག་གནས་
ལ་ཆ་མཉམ་དུ་འཕྲད་པའི་དུས་རབས་ཤིག་ཡིན། ཡང་སྤྱི་ཚོགས་ཀྱི་འཕེལ་རིམ་
ལྟར་ན་འདི་ནི་སྤྱི་ཚོགས་གོང་འཕེལ་ལ་འགྲོ་བཞིན་པའི་འབྲས་རྟགས་ཤིག་ཀྱང་
• 135,



༄༅ །།དམངས་སྲོལ་རིག་པ་སྤྱི་བཤད།
ཡིན་པས། མི་སུ་ལའང་དུས་འགྲོས་ཀྱི་འཕེལ་ཕྱོགས་འདིའི་གདོང་འགོག་པ་
དང་སྣེ་སྐྱོག་པའི་དཔའ་སྙིང་དང་མཐུ་རྩལ་ཡོད་སྲིད་ཀྱི་མ་རེད། འོན་ཀྱང་། ད་
སྔའི་བར་དུ་ཡོད་པ་དང་བར་སྐབས་སུ་ཉམས་རྒུད་འགྲོ་བཞིན་པའི་དམངས་
སྲོལ་རིག་གནས་འདི་དག་འཚོལ་སྡུད་དང་རྩད་ཞིབ། དག་སྒྲིག་དང་པར་སྐྲུན།
སྒོས་སུ་དེང་རབས་ཀྱི་འཕྲུལ་ཆས་གསར་བའི་ཅ་ལག་སོགས་བེད་སྤྱད་ནས་ཉར་
ཚགས་ཡག་པོ་སོགས་བྱ་རྒྱུ་ནི་ལོ་རྒྱུས་ཀྱི་གོམ་སྒྲས་འོ་སྐོལ་དེང་དུས་ཀྱི་མི་རབས་
ལ་སྒྲོགས་པའི་སྐད་བརྡ་ཞིག་དང་དུས་རབས་འདིའི་མི་རྣམས་ཀྱི་ཕྲག་ཏུ་བབ་
ཡོད་པའི་ལས་འགན་གལ་ཆེན་ཞིག་ཡིན། དེས་དམངས་སྲོལ་རིག་གནས་འདི་
ལ་དུངས་ཞེན་ལྡན་པ་དང་། འདིའི་ཐད་ལ་བློ་ཡངས་པའི་མཁས་དབང་རྣམ་
པས་བློ་ཐབས་སྣ་ཚོགས་དང་ལག་ཤེས་སྣ་ཚོགས་སྤྱད་ནས་རྩད་ཞིབ་ཆ་ཚང་
བར་བྱ་རྒྱུ་ནི་མེས་པོ་རྣམས་ཀྱི་མཛད་རྗེས་ལ་རྗེས་དྲན་དང་ཕྱི་རབས་པ་རྣམས་
ལ་ཤེས་རིག་གི་རིག་རྒྱུན་གསོག་འཇོག་གི་ལས་གཞི་རླབས་ཆེ་བ་ཞིག་ཡིན། །
དམངས་སྲོལ་ནི་རྒྱུན་རིང་གི་ལོ་ཟླའི་ནང་དུ་རྒྱུན་སྤེལ་བགྱིས་ནས་འོང་
བས་བཟང་ངན་གཉིས་ཀ་འདྲེས་ནས་ཡོད་པ་རྒྱུན་ལྡན་དང་ཡོངས་ཁྱབ་ཀྱི་རང་
བཞིན་ཞིག་ཡིན། དེ་ཡང་འདི་ནས་གསལ་སྒྲོགས་ཤིག་ཞུ་རྒྱུ་ཡོད་པ་ནི། ང་ཚོས་
དམངས་སྲོལ་རིག་གནས་འཚོལ་བསྡུ་དང་རྩད་ཞིབ་བྱ་དུས་སུ་མི་རིགས་ཤིག་གི་
ཐུན་མོང་དང་སྤྱི་མཐུན་གྱི་ཚབ་བྱེད་མི་ཐུབ་པ་དང༌། ཡུལ་ཁུལ་རེ་གཉིས་ན་
དར་བའི་མི་ལ་ལས་ཚིག་སྒྲོས་སུ་བརྗོད་པའི་ཧ་ལས་པའི་དམངས་སྲོལ་དེ་དག་
ལ་འཚོལ་ཞིབ་དང༌། དུས་འགྲོས་ཀྱི་དབང་གིས་རྗེས་ལུས་སུ་གྱུར་བའི་དམངས་
སྲོལ་ཁོ་ན་ཙམ་འཚོལ་རྒྱུར་སྤྲོ་བ་ལྡན་པའི་དམངས་སྲོལ་ཤེས་ཡོན་པ་དེའི་སྐོར་
ནི་ཤེས་རིགས་ཀྱི་གོ་རྟོགས་དང་གཤིས་རྒྱུད་ཀྱི་ཀུན་སྤྱོད་བཅས་ཕྱོགས་ཀུན་
· 136 •



ལེའུ་དྲུག་པ། དམངས་སྲོལ་རིག་པའི་ཞིབ་འཇུག་དམིགས་སྒོ་དང་ཐབས་ལམ་བཤད་པ།
ནས་ཚད་ལྡན་གྱི་དམངས་སྲོལ་རིག་པའི་མཁན་ཅན་ཞིག་ཏུ་འགྱུར་མི་སྲིད་
པས་དེ་ཚང་མའི་ཐོག་མར་སེམས་རྒྱུད་དུ་ངེས་ཟིན་དགོས། གལ་ཏེ་དམངས་
སྲོལ་ནི་ཧ་ལས་པ་དང་རྗེས་ལུས་ཙམ་ཡིན་པའི་བསམ་བློ་དང་ལྟ་སྟངས་བཟུང་
ནས་རྩད་ཞིབ་བགྱིས་ན་དམངས་སྲོལ་རིག་གནས་ཀྱི་རིན་ཐང་ཇི་བཞིན་དུ་
རྟོགས་ཐུབ་པ་ཕར་ཞོག མཚམས་མཚམས་སུ་མི་རིགས་ཀྱི་འཛེམ་དོགས་ལ་
འགལ་བ་དང་། མི་རིགས་བར་གྱི་འབྲེལ་མཐུན་ལ་གནོད་པ། མིའི་བར་དུ་
སེམས་གཏིང་ལ་བཙུགས་པའི་གནས་ཚུལ་ཡང་འབྱུང་ངེས། དེས་དམངས་སྲོལ་
རིག་གནས་བརྟག་ཞིབ་བྱ་དུས་སུ་ཕྱོགས་ལྷུང་དང་ཡོ་ཁྱོག་གི་བསམ་བློ་རིང་
ནས་རིང་དུ་སྤང་སྟེ་གནས་ཚུལ་དངོས་མ་ཇི་བཞིན་དུ་རྩད་ཞིབ་དང་རྟོགས་
དཔྱོད་བྱ་དགོས། །
གཞན་ཡང་། ད་དུང་དམངས་སྲོལ་ལས་ལོ་རྒྱུས་ཐོག་བྱུང་མྱོང་བའི་
གནས་ཚུལ་ལ་ལའི་གསང་རྒྱ་གྲོལ་པའི་ཕྱོགས་ལ་རམ་འདེགས་དང་ཡིག་ཆ་
འདོན་སྤེལ་བྱེད་པར་ངེས། དེར་རང་རེ་བོད་ཀྱི་མཁས་པ་ཆེན་མོ་དགེ་འདུན་
ཆོས་འཕེལ་མཆོག་གི་《 སྔོན་དུས་བོད་པ་རྣམས་ཀྱི་གནས་སྐབས་དང་ཚུལ་
ལུགས་ཅི་ལྟར་ཡོད་ལུགས་》ཞེས་པའི་ནང་དུ། དེས་ན་སྨད་དུ་རྒྱ་ནག་གི་ས་
མཚམས་ན་སྡོད་པའི་ཨ་མདོ་རྣམས་དང༌། སྟོད་དུ་རྒྱ་གར་གྱི་ས་མཚམས་ན་
གནས་པའི་མི་སྡེ་འདི་ཚོ་ལ་ཟླ་ལམ་དུ་མས་ཆོད་པའི་བར་ན་སྐད་ལུགས་དང་ཆ་
ལུགས་མི་གཅིག་པའི་ཡུལ་གྲུ་འདི་ཙམ་གནས་ཤིང་ཕན་ཚུན་འབྲེལ་མེད་པ་ལྟ་
བུར་འདུག་མོད། འོན་ཀྱང་ཐུན་མོང་དུ་གྱུར་པའི་སྐད་ལུགས་དང་། སྤྱོད་ལམ།
ཆས་གོས་སོགས་བྱུང་བ་སྔོན་གྱི་ཕ་མེས་ཀྱི་དུས་སུ་བྱུང་བའི་སྲོལ་མིན་ན་གཞན་
ཅིར་སྲིད་སྙམ་ནས་རྗེས་སུ་དཔགས་ཏེ་གནའ་བོའི་ཚུལ་ལུགས་འདི་འདྲའོ་ཞེས་
• 137 •



༄༅ །།དམངས་སྲོལ་རིག་པ་སྤྱི་བཤད།
ཅུང་ཟད་བྲིས་པ་ཡིན་གྱི། ཞེས་པ་དང༌། དེས་ན་ལོ་རྒྱུས་སྨྲ་བར་འདོད་པ་རྣམས་
ཀྱིས། འདི་ལྟ་བུའི་གནས་ལ་དཔྱད་པ་ཞིབ་མོ་སྐད་བྱས་པ་ལ་ཅོལ་ཆུང་གི་ལས་
ཤིག་ཏུ་བསམ་པར་རྩད་གཅོད་ལེགས་པར་བྱས་ན། སྐབས་འགར་རྒྱལ་རབས་
སུ་གྲགས་པའི་གླེགས་བམ་འགའ་ཞིག་ལས་ཀྱང་རྣམ་པ་གསལ་བའི་རྒྱུ་མཚན་
མཐོང་རྒྱུ་ཡོད་པ་དགོངས་པར་གྱིས་ཤིག་ཅེས་གཏིང་ཟབ་ཅིང་དོན་མད་པའི་
གསུངས་བརྗོད་ཡོད་པ་ལྟར་ལགས།
༣. ཞིབ་དཔྱོད་ཀྱི་ཐབས་ལམ།
དམངས་སྲོལ་རིག་གནས་ཀྱི་ཞིབ་དཔྱོད་བྱ་ཡུལ་ནི་མི་རྣམས་ཀྱི་ངག་
ཐོག་དང་དུས་རྒྱུན་གྱི་འཚོ་བའི་རིག་གནས་དེ་ཡིན་ཕྱིན། ཡིག་ཐོག་ལ་འཁོད་
ཟིན་པའི་རྒྱུ་ཆ་དེ་ཙམ་གྱིས་གཏན་ནས་མི་ཆོག་པར་ཞིབ་འཇུག་པ་རྣམས་སྐུ་
དངོས་སུ་དམངས་ཁྲོད་དུ་ཕེབས་ནས། བདེན་པ་བདེན་ཐོག་གིས་དམངས་
ཁྲོད་དུ་དར་མྱོང་བ་དང་དར་བཞིན་པའི་དམངས་སྲོལ་རིག་གནས་ཡོད་དོ་ཅོག་
རྒྱུས་ལོན་དང་རྩད་གཅོད། ཆེས་ལེགས་པ་ནི་ཞིབ་འཇུག་པ་རང་ཉིད་སྐུ་དངོས་
སུ་དམངས་སྲོལ་གྱི་མཛད་སྒོ་དང་བྱ་འགུལ་དེའི་ནང་དུ་ཞུགས་ནས་མི་རང་ཉིད་
ལ་ཐོབ་པའི་མྱོང་ཚོར་དང་། རང་སེམས་སུ་སྐྱེས་པའི་ཤེས་སྣང་དེ་གཞི་བྱས་ཏེ་
ཇི་བཞིན་དུ་བྲིས་ན་ད་གཟོད་དམངས་སྲོལ་རིག་གནས་དེའི་ཕྱིའི་མཚོན་ཚུལ་
དང་ནང་གི་དགོངས་སྙིང་བདེན་དངོས་སུ་རྟོགས་ཐུབ་པ་ཡིན། ཡང་རང་རེའི་
བོད་ཁམས་ལྟ་བུར་ཆ་མཚོན་ནས་བཤད་ན། མདོ་དབུས་ཁམས་གསུམ་སྟེ་བོད་
མི་རྣམས་སྡོད་པའི་ས་རྒྱ་ཆེ་བ་དང་། རྫ་རི་དང་བྲག་རི་མང་བ། འགྲིམ་འགྲུལ་
སྟབས་མི་བདེ་བ་དང་ཡུལ་སྐད་ཕན་ཚུན་བར་དུ་སྐད་བརྡ་འཕྲོད་དཀའ་བ།
:138：



ལེའུ་དྲུག་པ། དམངས་སྲོལ་རིག་པའི་ཞིབ་འཇུག་དམིགས་སྒོ་དང་ཐབས་འམ་བཤད་པ།
སྒོས་སུ་ཡུལ་ཁུལ་སོ་སོར་ས་གནས་ཀྱི་ཁྱད་ཆོས་དང་ལྡན་པའི་གོམས་སྲོལ་མི་
འདྲ་བ་རེ་ཆགས་ཡོད་པས། འཆར་བཀོད་ལེགས་པོ་ཅན་ཞིག་དང་། མ་དངུལ་
འགྲོ་གྲོན་འཛོམས་པོ་ཅན་ཞིག དེ་མིན་ཞིབ་འཇུག་གི་དཔུང་ཁག་ཆ་ཚང་དང་
སྟོབས་མཉམ་པོ་ཅན་ཞིག་མེད་ན། མི་རེ་གཉིས་ཀྱིས་དུས་ཚོད་ཐུང་ཐུང་ཞིག་
གི་ནང་དུ་བོད་ཁམས་ཡོངས་ཀྱི་དམངས་སྲོལ་རིག་གནས་ལ་རྩད་ཞིབ་བྱ་རྒྱུ་ནི་
ལས་གཞི་སླ་མོ་ཞིག་གཏན་ནས་མ་ཡིན། སྤྱིར་བོད་པ་རྣམས་ལ་དམངས་སྲོལ་
རིག་གནས་སྤྱི་མཐུན་ཞིག་ཡོད་ཀྱང་ངག་རྒྱུན་དུ། ས་ཆ་རེར་དཔེ་རེ་དང་སྡེ་བ་
རེར་སྲོལ་རེ་ཞེས་པ་ལྟར། ས་ཁུལ་སོ་སོའི་གོམས་སྲོལ་མི་འདྲ་ས་དང་མི་གཅིག་
ས་མང་བས། དམངས་སྲོལ་རིག་གནས་ལ་རྩད་ཞིབ་མཁན་རྣམས་ཀྱིས་རང་གི་
ནུས་ཚོད་ལྟར་དུ། སྤྱི་དང་བྱེ་བྲག་གི་དབྱེ་བ་ལེགས་པར་བརྟག་སྟེ། བོད་རིགས་
ཐུན་མོང་གི་ཁྱད་ཆོས་ཡོད་པའི་དམངས་སྲོལ་དང་ས་ཁུལ་གྱི་ཁྱད་ཆོས་ཡོད་
པའི་དམངས་སྲོལ་སོ་སོར་བཀར་ནས། ཁྱད་ཆོས་ལྡན་པའི་ས་ཁུལ་ལ་ཕེབས་
ནས་རྩད་ཞིབ་བརྟག་དཔྱོད་བྱེད་པ་དང༌། ཡང་ན་ཁྱད་འཕགས་ལྡན་པའི་
དམངས་སྲོལ་རེ་གཉིས་ལ་རྩད་ཞིབ་བྱེད་པ། གཞན་ཡང་རང་ལ་མཐུན་རྐྱེན་ཅི་
འཛོམས་པ་དང་ནུས་ཚོད་ཅི་ལྡན་ལྟར། དམངས་སྲོལ་གང་ཞིག་ལ་ཁྱོན་ཡོངས་
དང་ཕྱོགས་ཀུན་ནས་རྩད་ཞིབ་ཕུ་ཐག་ཆོད་པ་ཞིག་དང་། ཡང་ན་ཕྱོགས་དང་
སྣེ་རེ་ལ་རྩད་ཞིབ། དེ་མིན་ཞིབ་འཇུག་པ་མང་པོ་ཞིག་གིས་མཉམ་འབྲེལ་གྱི་
རྩད་ཞིབ་བྱེད་པ། ཡང་ན་མི་གཅིག་པུས་རྩད་ཞིབ་བྱེད་པ་བཅས་ཐབས་གང་
བདེ་སྤྱད་ན་མི་ཆོག་པ་མེད་དོ། ། །
དེ་ཡང་ཐབས་དང་བློ་ཅི་སྤྱད་ཀྱང་རྩད་ཞིབ་ཚད་ལྡན་པ་ཞིག་ལ་ཉུང་
མཐའ་ཡིན་ནའང་གཤམ་གསལ་གྱི་སྒྲིག་རིམ་འདི་བརྒྱད་པོ་ངེས་པར་དུ་བརྒྱུད་
• 139 •



༄༅ །།དམངས་སྲོལ་རིག་པ་སྤྱི་བཤད།
དགོས་པ་དང་ལག་ལེན་བྱ་དགོས་པ་ཞིག་ཡིན།
གཅིག་རྩད་ཞིབ་ཀྱི་དམིགས་ཡུལ་གཏན་ཁེལ་བྱེད་པ། བྱ་དངོས་གང་
ཞིག་ལ་རྩད་ཞིབ་བྱེད་པར་ཐོག་མར་ཀུན་སློང་དང་དམིགས་ཡུལ་གསལ་བོ་ཞིག་
དགོས་པ་མ་ཟད། བྱ་དངོས་དེ་ལ་རྩད་ཞིབ་བྱས་ན་རང་ཉིད་ཀྱིས་དཔྱད་པར་
འདོད་པའི་ཞིབ་འཇུག་བྱ་ཡུལ་དེར་དགེ་ཕན་ཅི་ཞིག་ཡོད་པ་དང་། རྩད་ཞིབ་དེ་
ལས་རང་ཉིད་ལ་ཤེས་པར་འདོད་པའི་གནས་ཚུལ་གང་ཞིག་ཡིན་པ། རང་ཉིད་
ཀྱི་ཤེས་འདོད་སྐྱེས་པའི་གནས་ཚུལ་དེས་ཕྱི་ཕྱོགས་སུ་རང་གིས་ཞིབ་འཇུག་བྱ་
ཡུལ་དེའི་དཔྱད་གཞིའི་ཡིག་ཆ་དང་སྒྲུབ་བྱེད་རྒྱུ་ཆ་ལ་འགྲོ་དགོས་ཚུལ་སོགས་
གཏན་ཁེལ་བྱ་དགོས།
གཉིས་ནི་རྩད་ཞིབ་ཀྱི་ཡུལ་གནས་ཚད་ལྡན་ཅན་འདམ་པ། རང་ཉིད་
ཀྱིས་རྩད་ཞིབ་བྱེད་འདོད་ཀྱི་བྱ་དངོས་ཁ་ཤས་ནི་ཡུལ་གནས་མི་འདྲ་བ་དང་ས་
ཁུལ་མི་འདྲ་སའི་ཡུལ་ན་འདྲ་མཚུངས་དང་། ཡང་ན་ཆོས་མཚུངས་སུ་དར་སྤེལ་
དང་རྒྱུན་སྲུང་བྱེད་ཀྱིན་ཡོད་པ་རེད། དེས་འདྲ་མཚུངས་ཅན་དང་རིགས་
མཐུན་ཅན་དཔྱད་ཡུལ་དེ་དག་ལས་གང་ཞིག་ཚད་ལྡན་ཅན་དང་། ཡང་དག་
ཅན་ཡིན་པ་དེ་འདམ་སྒྲུག་མི་ནོར་བར་བྱ་དགོས།
གསུམ་ནི་རྩད་ཞིབ་བྱ་ཡུལ་གྱི་འབྲེལ་ཡོད་ལོ་རྒྱུས་དང་ཡིག་ཆ་ཚང་བར་
ཀློག་ལྟ་གསལ་བོ་བྱེད་པ། རྩད་ཞིབ་ལ་མ་ཕེབས་པའི་སྔོན་དུ་རང་ཉིད་ཀྱིས་
རྩད་ཞིབ་དཔྱད་ཡུལ་གྱི་ས་ཆ་དང་ཡུལ་གནས་དེའི་ད་སྔ་ཞིབ་འཇུག་བྱས་ཟིན་
པའི་དཔྱད་འབྲས་གནས་བབ་ལ་ཞིབ་མོ་ལྟ་ཀློག་དང་། ད་ཡོད་ཀྱི་འབྲེལ་ཡོད་ལོ་
རྒྱུས་ཡིག་ཆ་ལ་ཞིབ་མཇལ་གནང་དགོས་པ། གཞན་ཡང་ས་གནས་དེའི་ཡུལ་
སྲོལ་གོམས་ལུགས་དང་གནམ་གཤིས་གནས་ཚུལ། ཐ་ན་འགྲོ་ལམ་གང་ལ་
• 140 •



ལེའུ་དྲུག་པ། དམངས་སྲོལ་རིག་པའི་ཞིབ་འཇུག་དམིགས་སྒོ་དང་ཐབས་ལམ་བཤད་པ་
བརྒྱུད་པ་སོགས་ལའང་རྒྱུས་ལོན་ཡག་པོ་ཞིག་བྱ་དགོས།
བཞི་ནི་རྩད་ཞིབ་ལ་སྟ་གོན་བཟང་བོ་བྱེད་པ། གོང་དུ་བཤད་པ་ལྟར།
དཔྱད་ཡུལ་གཏན་ཁེལ་དང་། འབྲེལ་ཡོད་ཡིག་ཆ་གསལ་བོར་ཀློག་དགོས་པ་
ཕུད། རྩད་ཞིབ་ཀྱི་འཆར་བཀོད་དག་མོ་ཞིག་བཟོ་བ་དང་། རྩད་ཞིབ་སྐབས་
མཁོ་བའི་ལག་ཆ་སྟེ། ཞ་སྨྱུག་དང་འབྲི་དེབ། སྒྲ་འབེབས་འཕྲུལ་ཆས། པར་ལེན་
འཕྲུལ་ཆོས། བརྙན་ལེན་འཕྲུལ་ཆས། གློག་སྐད་ལ་སོགས་རང་ཉིད་ལ་གང་
འཛོམས་ཀྱི་དེང་རབས་འཕྲུལ་ཆས་ཡོད་ཚད་ལ་ཆག་གྲུམ་ཡོད་མེད་སོགས་ལ་
རྩད་ཞིབ་ཀྱི་ལམ་དུ་མ་ཆས་པའི་སྔོན་དུ་ཞིབ་བཤེར་ལེགས་པོ་བྱེད་དགོས།
ལྔ་ནི་རྩད་ཞིབ་བྱ་ཡུལ་གྱི་འཆར་བཀོད་དང་ནང་དོན་གནད་བསྡུས་དག་
མོ་འབྲི་བ། རང་ཉིད་ཀྱིས་དཔྱད་པར་བྱ་བའི་ཡུལ་གང་དང་གང་ཡིན་པ་དང་།
དུས་ཚོད་ཅི་ཙམ་བེད་སྤྱོད་བྱེད་རྒྱུ། རྩད་ཞིབ་དཔྱད་ཡུལ་གྱི་གནས་གཙོ་བོ་གང་
ཡིན་པ་དང་ཕལ་བ་གང་ཡིན་པ། ད་དུང་འབྲེལ་ཡོད་ཀྱི་རྒྱུ་ཆ་གང་གང་འཚོལ་
བསྡུ་བྱ་རྒྱུ་དང་། གལ་ཏེ། རྩད་ཞིབ་ལ་ཕེབས་རོགས་དང་ལག་རོགས་ཡོད་ན་མི་
སོ་སོའི་ལས་ཕྱོགས་དང་འགན་ཁུར་གཙོ་བོ་གང་ཡིན་པ་སོགས་གཅིག་གཅིག་
གཉིས་གཉིས་བྱས་ནས་འཆར་བཀོད་ཆ་ཚང་བ་དང་བཀོད་བསྒྲིག་རྒྱུ་འགྲིག་པོ་
ཞིག་བྱེད་དགོས། །
དྲུག་ནི་རྩད་ཞིབ་ཀྱི་ལས་བྱོར་དངོས་སུ་ཞུགས་པ། ཞིབ་འཇུག་པ་ཞིག་
ཡིན་ན་རང་ཉིད་ཀྱིས་དཔྱད་པར་བྱ་བའི་དཔྱད་ཡུལ་དེའི་རྩོད་ཞིབ་ནང་དུ་
དངོས་སུ་ཞུགས་ནས་བརྟག་དཔྱད་བྱ་རྒྱུ་ནི་མེད་དུ་མི་རུང་ཞིང་། རྩད་ཞིབ་བྱ་
དུས་འབྲེལ་ཡོད་ཀྱི་རྒྱུ་ཆེ། དཔེར་ན། ཡིག་ཆ་དང་འདྲ་པར། ངག་རྒྱུན་ལ་སོགས་
ལག་ལ་ཅི་སོན་འབྲི་གཅོད་དང་། ཡང་ན་སྐུར་པར་སོགས་བྱེད་དགོས། དེའང་
• 141 •



༄༅ །།དམངས་སྲོལ་རིག་པ་སྤྱི་བཤད།
བཅར་འདྲི་སྐབས་སུའང་དམངས་ཁྲོད་ཀྱི་སྒྱུ་རྩལ་པ་ཞིག་ལ་ཆ་མཚོན་ནས་
བཤད་ན། སྒྱུ་རྩལ་པ་དེའི་རིགས་རུས་དང་ལོ་ཚོད། སྡོད་ཡུལ། ལས་གནས་ལ་
སོགས་ཞིབ་ཏུ་འདྲི་རྩད་བྱེད་དགོས་པ་ཕུད། སྒྱུ་རྩལ་པ་གང་ཞིག་གིས་གླུ་ལེན་
པ་དང་གཏམ་བཤད་པའི་སྐབས་སུ་ལུས་ཀྱི་སྟངས་སྟབས་དང་ལག་པའི་ཕྱག་རྒྱ།
གདོང་གི་འཛུམ་མདངས་དང་མིག་གི་འབྱེད་འཚམ་ལ་སོགས་ཀྱང་ཞིབ་ཏུ་ལྟ་
ཡག་བྱེད་དགོས།
བདུན་ནི་རྩད་ཞིབ་ལས་ཐོན་པའི་རྒྱུ་ཆ་ལ་དབྱེ་ཞིབ་ནན་ཏན་བྱེད་པ།
དེའང་རྩད་ཞིབ་སྐབས་སུ་མཐོང་ཐོས་བྱུང་བ་དང་། ལག་ཏུ་སོན་པའི་རྒྱུ་ཆ་དང་
དཔྱད་གཞི་དེ་དག་གི་ཁུངས་ཡང་དག་ཡིན་མིན་དང་རྣལ་མ་ཡིན་མིན། རིན་
ཐང་ཡོད་མེད་བཅས་ལ་དབྱེ་ཞིབ་བྱེད་པའི་བློ་གྲོས་དགོས་ཤིང་། ངེས་པར་དུ་
དབྱེ་ཞིབ་ལེགས་པོ་ཞིག་ཀྱང་བྱེད་དགོས་པ་ཡིན། །
བརྒྱད་ནི་རྩད་ཞིབ་ཀྱི་སྐབས་སུ་ལག་ཏུ་སོན་པའི་འབྲས་བུ་དེ་དག་མྱུར་
བ་མྱུར་དུ་ཡིག་ཐོག་ལ་འགོད་པའམ་རྩད་ཞིབ་སྙན་ཞུ་འབྲི་བ། མི་སུ་དང་སུའི་
ཡིད་ངོ་ལའང་བོར་ཟེགས་ཡོད་སྟབས། འདྲི་རྩད་ཀྱི་སྐབས་སུ་མཐོང་ཐོས་ཀྱི་སྐུ་
ཐུག་ཅིག་འབྲི་བ་དང་། ཉིན་གང་བོའི་མཐོང་ཐོས་དགོང་མལ་སྔོན་དུ་ཡིག་ཐོག་
ལ་ཕབ་པ། དེ་མིན་རྩད་ཞིབ་ལ་ཕེབས་ནས་ཕྱིར་ལྷགས་མ་ཐག་རྩོད་ཞིབ་སྙན་
ཞུ་དང་རྩད་ཞིབ་དཔྱད་འབྲས་འབྲི་དགོས་པ་བཅས་སོ། །
གཞན་ཡང་མཚུངས་ཆོས་ལྡན་པའི་རིག་གནས་བར་གཤིབ་བསྡུར་བྱས་
ནས་ཞིབ་འཇུག་བྱེད་སྟངས་འདི་ནི་དེང་སང་རིག་ཚན་གང་མང་ཞིག་གིས་
བཀོད་སྤྱོད་བྱེད་པར་རྒྱུགས་ཆེ་ བའི་ ཐབས་ལམ་ཞིག་ཡིན་པ་ཇི་བཞིན་དུ།
དམངས་སྲོལ་རྩད་ཞིབ་ཐད་ལའང་ཐབས་ལམ་འདི་སྤྱད་ན་གསེར་གཞུང་ལ་
་ 142 •



ལེའུ་དྲུག་པ། དམངས་སྲོལ་རིག་པའི་ཞིབ་འཇུག་དམིགས་སྒོ་དང་ཐབས་ལམ་བཤད་པ།
མར་ཁུའི་ཚུལ་དུ་འགྲོ་ངེས། གཤིབ་བསྡུར་གྱི་སྐབས་སུ་གནའ་དེང་གི་དུས་
རབས་མི་འདྲ་བའི་བར་གྱི་གཤིབ་བསྡུར་དང་། མི་རིགས་རང་གཞན་མི་འདྲ་
བའི་བར་གྱི་གཤིབ་བསྡུར། ས་ཆ་ཡུལ་ཁུལ་མི་འདྲ་བའི་བར་གྱི་གཤིབ་བསྡུར་
སོགས་བྱས་ན་ཆོག་པས། དམངས་སྲོལ་རིག་གནས་ལ་མཚོན་ན་གནའ་དུས་ཀྱི་
དམངས་སྲོལ་ལ་ཤས་འཕོ་འགྱུར་དང་གཞན་འགྱུར་བྱུང་ཡོད་པ་དང་། ལོ་ཤས་
མི་རིགས་གཞན་དང་གཞན་གྱི་ཡུལ་དུ་ཁྱབ་སྤེལ་བྱས་ཡོད་པ། ལ་ཤས་ནི་བྱུང་
མ་ཐག་ནས་བཟུང་མི་རིགས་སོ་སོའི་དམངས་ཁྲོད་དུ་ཐུན་མོང་དུ་ཡོད་པ་
སོགས་གནས་ཚུལ་མི་འདྲ་བ་སྣ་ཚོགས་ཤིག་ལྡན་པས། གཤིབ་བསྡུར་གྱི་ཐབས་
ལམ་འདི་བེད་སྤྱད་ནས་ཞིབ་འཇུག་བཏང་ན་དམངས་སྲོལ་རིག་གནས་གང་
དང་གང་ཞིག་གི་གདོད་མའི་རྣམ་པ་དང་། བྱུང་འཕེལ་གྱི་ཆོས་ཉིད། འཕྲེད་
གཞུང་གི་འབྲེལ་བ། མ་འོངས་བའི་འཕེལ་ཚུལ་སོགས་ལ་གནད་ལ་ཁེལ་ཞིང་ཕུ་
ཐག་ཆོད་པའི་དཔྱད་འབྲས་དོན་སྙིང་ཅན་ཞིག་ཐོབ་ངེས། འོན་ཀྱང་། གཤིབ་
བསྡུར་གྱི་སྐབས་སུའང་ཐོག་མར་དམངས་སྲོལ་དེ་གཉིས་ལ་འདྲ་མཚུངས་ཀྱི་
ཆོས་ཉིད་དང་། གཅིག་མཐུན་གྱི་ཁྱད་གཞི་ཡོད་མེད་ལ་ཐོག་མར་བརྟག་དཔྱད་
གཏོང་དགོས་པ་ལས་དམངས་སྲོལ་ཡོད་ཚད་ལ་གཤིབ་བསྡུར་བྱས་ན་ཆོག་པ་མ་
ཡིན། །
༤. རྩད་ཞིབ་བྱེད་པར་འཛོམས་དགོས་པའི་བྱུང་ཚད། །
རྩད་ཞིབ་བརྟག་དཔྱོད་བྱ་རྒྱུ་འདི་ནི་ཆེད་ལས་ཁྱད་ཆོས་ཆེས་ཆེར་ཟབ་
པའི་བྱ་བཞག་ཅིག་ཡིན་སྟབས། རྩད་ཞིབ་པ་ཞིག་ལ་མཚོན་ནས་ཐོག་མར་ཆེད་
ལས་སྐོར་གྱི་ཤེས་བྱ་གཟེངས་སུ་ཐོན་པ་ཞིག་ཐོས་གཉེར་བྱེད་དགོས། ཆེད་ལས་
：43：



༄༅ །།དམངས་སྲོལ་རིག་པ་སྤྱི་བཤད།
ཀྱི་ཤེས་རིག་ལེགས་པོ་ཞིག་མ་ལྡན་ན་བྱ་བཞག་འདི་བདེ་ལེགས་སུ་འགྲུབ་རྒྱུ་
ཤིན་ཏུ་དཀའ་ཁག་ཆེ། དེས་རྩད་ཞིབ་པ་ཚད་ལྡན་ཅན་ཞིག་ཡིན་ན་ཆེད་ལས་
ཤེས་བྱའི་སྐོར་གྱི་རྨང་གཞི་ཤེས་བྱ་གཏིང་ཟབ་མོ་ཞིག་ཆགས་ཡོད་པའི་ཁར་
འབྲེལ་ཡོད་ཀྱི་རྩོམ་ཡིག་ཡོད་དོ་ཅོག་ལ་ཞིབ་ཀློག་དང་ཞིབ་ལྟ། དེའི་ཕྱོགས་ལ་
ཉམས་མྱོང་ལྡན་པའི་ཤེས་རབ་རྒན་པོ་ཅན་རྣམས་ལ་བློ་འདྲི་བྱ་རྒྱུ་ནི་སྔོན་
འགྲོའི་ལས་སུ་འཇོག་དགོས།
གཉིས་སུ་གནད་དོན་དངོས་དང་རིན་ཐང་ལྡན་པའི་དཔྱད་གཞི་དེར་
རྟོགས་དཔྱོད་ཀྱི་བློ་གྲོས་ལྡན་དགོས། ང་ཚོ་ནི་དུས་རྒྱུན་དུ་ཉ་མོ་ཆུ་ལ་གནས་པ་
ལྟར་དམངས་སྲོལ་གྱི་རྒྱ་མཚོ་རུ་འཚོ་བ་རོལ་གྱིན་གདའ། བསམ་བློ་ཞིབ་ཏུ་
གཏོང་མཁན་ཅན་ཞིག་དང༌། བྱ་བ་གང་རུང་ལ་ཡག་ལྟ་བྱེད་པའི་བློ་རྣོ་བ་ཅན་
ཞིག་ཡིན་ན། དམངས་སྲོལ་ནི་མི་རང་ཉིད་ཀྱི་འགྲོ་གོམས་སྤྱོད་གསུམ་གང་ས་
གང་དུ་བཀྲམ་ཞིང་ཐིམ་ནས་ཡོད། དེ་ཡང་རྩད་ཞིབ་བྱེད་པའི་གནས་སྐབས་སུ་
མི་རང་ཉིད་ཀྱི་ལག་ཏུ་དཔྱད་གཞིའི་ཡིག་ཆ་གང་རུང་ཞིག་ཆུད་ན། དཔྱད་གཞི་
དེའི་ཁུངས་དག་མིན་དང་རིན་ཐང་ཡོད་མེད་རྟོགས་པའི་ཤེས་རབ་ངེས་པར་དུ་
ལྡན་དགོས། འུ་ཅག་བོད་པ་ནི་སྒང་བའི་ཡུལ་ལྗོངས་འདི་རུ་འཚོ་བའི་དུས་ཡུན་
སྔ་ཞིང་ལོ་རྒྱུས་ཀྱི་རྒྱུན་རིང་བ། སྒོས་སུ་སྐད་དང་ཡི་གེ་ཆ་ཚང་བ་ཞིག་མངའ་
སྟབས། ས་ཐོག་གི་མི་རིགས་གཞན་པ་མང་ཤོས་ཀྱིས་འགྲན་ཡ་མེད་པའི་ཡིག་
ཚང་འབོར་ཆེན་ཞིག་ཡོད། ཡིག་ཚང་འདི་དག་ནི་ང་ཚོས་དམངས་སྲོལ་རིག་
གནས་དཔྱོད་པའི་མ་རྩ་དང་དཔྱད་གཞིའི་ཡིག་ཆ་གལ་ཆེན་དུ་བཞག་ན་ཆོག་
པ་རེད། ཡིག་ཚང་འདིའི་ནང་དུ་རྙིང་ཞན་དུ་གྱུར་པ་དང་ཚད་ལྡན་མ་ཡིན་པའི་
གྲུབ་ཆའང་མེད་མི་སྲིད་མོད། འོན་ཀྱང་འདི་ནི་རིན་ཐང་བྲལ་བའི་ཡིག་ཆ་ཞིག་
• 144 •



ལེའུ་དྲུག་པ། དམངས་སྲོལ་རིག་པའི་ཞིབ་འཇུག་དམིགས་སྒོ་དང་ཐབས་ལམ་བཤད་པ་
ཡིན་པ་མི་སུས་ཀྱང་ཁས་མི་ལེན་ཀ་མེད་ཡིན། དཔེར་བཞག་ན་བོད་མིའི་ཡིག་
ཚང་དུ་འཁོད་ལ་ཡི་གེ་མི་མཁྱེན་པའི་བོད་མི་རྒན་པོ་རྣམས་ཀྱི་ངག་རྒྱུན་དུའང་
བཤད་པའི་ སའི་ གོ་ ལ་ འདི་འབྱུང་བ་ལྔའི་ཁམས་ལས་གྲུབ་པའི་སྒོ་ང་ སྟེ།
དབྱིབས་སྒོ་ང་ལྟ་བུའི་ཟླུམ་པོའམ་རིལ་བོ་ཞིག་ཏུ་འདོད་ པའི་ལྟ་བ་དང་།
བསྐལ་བ་ཐོག་མར་བོད་ཁམས་ཡོངས་རྫོགས་ཆུས་གང་བ་དང་རིམ་གྱིས་ཆུ་
ཐམས་ཅད་བྲི་ནས་སའི་ཁམས་ཆགས་ཚུལ་གྱི་ལྟ་བ་དང་། འགྲོ་བ་མིའི་རིགས་
ཀྱི་བྱུང་ཚུལ་ལ་སྤྱི་དང་བྱེ་བྲག་དང་། བོད་མིའི་མེས་པོ་ནི་སྤྲེའུ་དང་བྲག་སྲིན་
རིགས་གཉིས་སྡེབས་པ་ལས་བྱུང་ཚུལ་གྱི་ལྟ་བ་དང་བཤད་རྒྱུན་འདི་དག་ནི་
འགྲོ་བ་མིའི་གསང་རྒྱུ་གྲོལ་བའི་རྒྱུ་ཆ་གལ་ཆེན་དུ་གྲུབ་ཡོད་པ་ལྟར་ལགས། དེ་
བཞིན་དུ་ས་གཞི་འཛིན་མའི་ཁྱོན་ཀུན་ན་གྲགས་ཆ་ཤིན་ཏུ་ཆེ་བའི་གེ་སར་སྒྲུང་
རབས་ཆེན་མོའི་ནང་དུ་གནའ་བོའི་དུས་དར་མྱོང་བ་དང་། ཡང་ན་དེང་དུས་ད་
དུང་རྒྱུན་འབྱམས་སུ་ཡོད་པའི་དམངས་སྲོལ་རིག་གནས་གང་མང་ཞིག་རྙེད་རྒྱུ་
དང་མཐོང་རྒྱུ་ཡོད་པ་ལྟར་ལགས། །
གསུམ་དུ་དཀའ་སྤྱད་སྡུག་འཁུར་གྱི་དམ་བཅའ་དགོས། ཉེ་བའི་ལོ་དུ་
མའི་ནང་ལ་རྒྱལ་ཁབ་ཕྱི་ནང་ཀུན་ཏུ་མི་རིགས་རིག་པ་དང་རིག་གནས་མི་རྒྱུད་
རིག་པ་སོགས་གསར་དུ་བྱུང་བའི་རིག་ཚན་འདི་ཚོར་གདེང་འཇོག་མཐོན་པོ་
གནང་བཞིན་ཡོད་པ་དང་། དམངས་སྲོལ་རིག་ཚན་འདི་ཡང་རིག་ཚན་གསར་
པ་འདིའི་གྲས་སུ་གཏོགས་པས། དམངས་སྲོལ་རིག་གནས་སྐོར་གྱི་དཔྱད་རྩོམ་
དང་རྩད་ཞིབ་སྙན་ཞུ་སོགས་ཀྱི་ཆུ་ཚད་མི་འདྲ་བའི་རྩོམ་ཡིག་སྣ་ཚོགས་ཤིག་
བྱུང་དང་འབྱུང་བཞིན་པའི་སྐབས་ཡིན་པས་དམངས་སྲོལ་ལ་དོ་སྣང་བྱེད་
མཁན་ཞིག་གི་མིག་ལམ་ནས་བཤད་ན་སྤྲོ་སེམས་སྐྱེས་འོས་པ་ཞིག་ཡིན་མོད།
• 145.



༄༅ །།དམངས་སྲོལ་རིག་པ་སྤྱི་བཤད།
ཡང་མི་ལ་ཤས་ཀྱི་ཚིག་སྒྲོས་སུ་དེང་སྐབས་སུ་རྒྱལ་ཁབ་ཕྱི་ནང་དང་མི་རིགས་
ཡོད་ཚད་ཀྱིས་ཕྱོགས་ཀུན་དང་ཁྱོན་ཡོངས་ནས་དམངས་སྲོལ་རིག་གནས་
འདིའི་རིན་ཐང་ག གས་འཛིན་བྱེད་ཀྱིན་ཡོད་པ་དང་དོ་སྣང་བྱེད་ཀྱིན་ཡོད་
ཅེས་ན་གནས་ཚུལ་ངོ་མ་དང་མི་མཐུན་པའི་གཏམ་གྱི་ཚུལ་དུ་སོང་ཡོད་པར་
འདོད། དེས་དེང་ཕྱིན་ཆད་ཡིན་ནའང་ཞིབ་འཇུག་པ་ཚོར་དམངས་སྲོལ་རིག་
གནས་འཚོལ་བསྡུ་དང་ལེགས་བསྒྲིག ཞིབ་འཇུག་ཅེས་ཀྱི་བྱ་བཞག་འདི་སྒྲུབ་ན་
འབྲེལ་ཡོད་ལས་ཁུངས་ཀྱི་རྒྱབ་སྐྱོར་འོས་འཚམ་ཞིག་མི་ཐོབ་པ་དང་། མ་དངུལ་
ལ་སོགས་ཀྱི་མཐུན་རྐྱེན་མི་ལྡང་བ། སྒོས་སུ་ས་གནས་གཞི་རིམ་ལ་སོང་ན་འགྲོ་
སྟབས་མི་བདེ་བ་ལ་ སོགས་ཀྱི་དཀའ་ཚེགས་སྣ་ཚོགས་ ཤིག་ཡོད་ངེས་པས།
དམངས་སྲོལ་རིག་གནས་ཡང་དག་པ་ཅན་ཞིག་དང་ཆ་ཚང་བ་ཅན་ཞིག་རྩོད་
ཞིབ་དང་ཞིབ་འཇུག་བྱེད་འདོད་ཀྱི་འདུན་པ་ལྡན་ན་མངོན་སུམ་དུ་མཐོང་བ་
དང་ཤེས་པའི་དཀའ་ཚེགས་དེ་དག་དང་། ད་དུང་བློས་མ་དཔག་པ་དང་མ་
ཤེས་པའི་དཀའ་ཚེགས་འདྲ་མིན་འབྱུང་སྲིད་པ་དེ་ཡོད་དོ་ཅོག་ལ་མི་འཇིགས་
པ་དང་། ཡང་ན་དཀའ་ངལ་དེ་ཡོད་ཚད་ཁྱད་གསོད་བྱ་རྒྱུའི་དམ་བཅའ་བརྟན་
པོ་ཞིག་ཀྱང་མེད་དུ་མི་རུང་ངོ༌། །
སྨྲས་པ།
ཐབས་ཤེས་སྤྱོད་ལམ་གང་ཙམ་བཀོལ་ནའང་། །
བྱང་ཚད་ལྡན་པའི་ཤེས་ཡོན་ཅན་ཡིན་ན། །
ཕྱོགས་ཞེན་དམའ་འབེབས་ལྟ་ཚུལ་རིང་དོར་ནས། །
དམངས་སྲོལ་དོན་སྙིང་ཇི་བཞིན་བྲི་བར་བྱ། ། །
， 146 ，



343344374399833*ತತ93% ತುಳಳ39&#3 #4 #3³ #449483439934³344333³3
3 2gy+:++9+1+3+44+9943 1944 4*ಘ3
ཆོས་དཔེ་དཔར་བ།
ಆಘಟಕ¥9³394839333³33³33333³3³33³33%$39394a4839339349
33³ #
4
*66
****F&#ssf6f²cF#45²6+f
ffffffffse&
&
f+Preರ್g
*೯೯೪
* 656



ལེའུ་བདུན་པ།
དམངས་སྲོལ་རིག་གནས་ཀྱི་བྱེད་ནུས་
དང་དགེ་མཚན་བཤད་པ།
གཅིག དམངས་སྲོལ་རིག་གནས་ཀྱི་བྱེད་ནུས་བཤད་པ།
དམངས་སྲོལ་རིག་གནས་འདི་ཡང་རིག་གནས་གཞན་པ་ཀུན་དང་འདྲ་
བར་འགྲོ་བ་མིའི་སྤྱི་ཚོགས་འདིའི་ནང་དུ་མེད་མི་རུང་བའི་རིག་གནས་ཤིག་
ཡིན་པ་མ་ཟད། གཏིང་ཟབ་ལ་རྒྱ་ཆེ་བའི་སྤྱི་ཚོགས་རིག་གནས་ཁྲོད་དུ་གོ་
གནས་ཀྱང་ངེས་ཅན་ཞིག་བཟུང་ཡོད་པ་རེད། འུ་ཚོ་ཚང་མས་བསམ་བློ་ཕྲན་
ཙམ་བཏང་ན་ཤེས་ཐུབ་པ་ནི། གལ་ཏེ། སྤྱི་ཚོགས་ཀྱི་སྒྲིག་གཞི་དང་མི་ཀུན་གྱི་
འཚོ་བའི་ནང་དུ་དམངས་སྲོལ་རིག་གནས་ལ་དགེ་མཚན་དང་ཕན་ནུས་ཆུང་
བ། ཡང་ན་ཡོད་ཀྱང་ཆོག་ལ་མེད་ཀྱང་ཆོག་པའི་རིག་གནས་སྣང་ཚུལ་ཞིག་ཡིན་
པ་ན་འཇིག་རྟེན་སྟེང་གི་མི་རིགས་ཡོད་དོ་ཅོག་གི་དམངས་ཁྲོད་དུ་འདི་ལྟ་བུའི་
རིག་གནས་སྣང་ཚུལ་ཞིག་ཡོངས་ཁྱབ་ཏུ་དར་མི་སྲིད་པ། དེ་ཡང་དར་ཐུབ་པའི་
དབང་དུ་བཏང་ནའང་། མི་རིགས་སོ་སོས་འདྲ་མཚུངས་སུ་འདི་ལྟར་ཁྱབ་ཆེ་ལ་
• 149 •



༄༅ །།དམངས་སྲོལ་རིག་པ་སྤྱི་བཤད།
གཏིང་ཟབ་པའི་སྒོ་ནས་རྒྱུན་འཛིན་མི་བྱ་བ་ཁག་ཐེག་བྱས་ན་ཆོག དེའི་ཐོག་ཏུ་
བལྟས་ནས་བཤད་ན། ཐོག་མར་དམངས་སྲོལ་རིག་གནས་འདི་ནི་འགྲོ་བ་མིའི་
སྤྱི་ཚོགས་སྒྲིག་གཞི་དང་མི་ཀུན་པོའི་འཚོ་བའི་ནང་དུ་གོ་གནས་ངེས་ཅན་ཞིག་
བཟུང་བའི་རིག་གནས་སྣང་ཚུལ་ཞིག་ཡིན་པ་དེ་རྟོགས་ཐུབ། འོན་ཀྱང་། རིག་
གནས་གང་དང་གང་ལྟ་བུ་ཞིག་ཡིན་ནའང་སྐྱེ་འཆིའི་རང་བཞིན་ཡོད་པས་དུས་
ནམ་ཡང་ཡེ་ནས་འགྱུར་མེད་ཀྱི་རིག་གནས་ཤིག་འཛམ་བུ་གླིང་ན་འཚོལ་རྒྱུ་
མེད་པ་ཇི་བཞིན་དུ། དམངས་སྲོལ་རིག་གནས་ཀྱི་བྱེད་ནུས་དེ་ལའང་དུས་
རབས་མི་འདྲ་བ་དང་ཡུལ་གནས་མི་འདྲ་བའི་སྐབས་སུ་རིག་གནས་སྣང་ཚུལ་
གཅིག་ཡིན་ཡང་དམངས་སྲོལ་དེས་ཐོན་པའི་ནུས་པ་དང་དགེ་ཕན་མི་འདྲ་བའི་
གནས་ཚུལ་འབྱུང་ངེས། དཔེར་ན། གནའ་བོའི་དུས་སུ་མི་རིགས་མང་པོ་ཞིག་
གི་དམངས་ཁྲོད་དུ་དར་ཆེ་བའི་མནའ་འཇོག་པ་ལྟ་བུར་མཚོན་ན། སྔ་དུས་
ཡིན་ན་མི་ཀུན་མནའ་ལ་ཤིན་ཏུ་ནས་བརྩི་མཐོང་དང་དམ་འཛིན་བྱེད་པ་སྟེ།
མནའ་བཞག་ཟིན་ན་གཅིག་གིས་གཅིག་ལ་ཡིད་ཆེས་བྱས་ཆོག་པ་དང་། ཕན་
ཚུན་གྱི་བར་དུ་རོགས་སྐྱོར་བྱེད་སྲིད་པས། མནའ་སྲོལ་དེས་སྐབས་དེའི་སྤྱི་
ཚོགས་ཀྱི་བདེ་འཇགས་དང་། མིའི་བར་གྱི་འབྲེལ་མཐུན་ཕྱོགས་ལ་ནུས་པ་རྒྱ་
ཆེན་པོ་ཞིག་ཐོན་པ་དང་བཏོན་མྱོང་ནའང་དེང་དུས་ཀྱི་སྤྱི་ཚོགས་དང་དེང་
རབས་ཀྱི་མི་རྣམས་ལ་སྔོན་ལྟར་མནའ་འཇོག་པ་ཙམ་གྱིས་ཡིད་ཆེས་བྱས་ན་
ཆོག་དཀའ་བའི་ཚུལ་དུ་གྱུར་ཡོད་པ་ནང་བཞིན་རེད། །
དེ་ན་དམངས་སྲོལ་རིག་གནས་འདི་ལ་དོན་དམ་པའི་མི་རྣམས་ཀྱི་འཚོ་
བ་དང་སྤྱི་ཚོགས་ཀྱི་འཕེལ་རིམ་ཁྲོད་དུ་བྱེད་ནུས་ཅི་ལྟ་བུ་ཞིག་ཡོད་ཅེ་ན།
དམངས་སྲོལ་སྣང་ཚུལ་དངོས་དང་བསྟུན་ནས་བརྟག་ན་གཤམ་གྱི་ཕྱོགས་འདི་
------>=
ན
།
• 150 •



ལེའུ་བདུན་པ། དམངས་སྲོལ་རིག་གནས་ཀྱི་བྱེད་ནུས་དང་དགེ་མཚན་བཤད་པ།
དག་གི་བྱེད་ནུས་ཡོད་པ་ཡིན།
༡. ཤེས་རིག་སློབ་གསོའི་བྱེད་ནུས་ལྡན་པ།
དམངས་སྲོལ་ལ་ཤེས་རིག་སློབ་གསོའི་བྱེད་ནུས་ལྡན་པ་ཞེས་བྱ་བ་ནི།
དམངས་སྲོལ་རིག་གནས་ཀྱིས་དུས་རྟག་ཏུ་མི་རྣམས་ཀྱི་བསམ་བློ་དང་ཀུན་
སྤྱོད་ཐད་དུ་ཐོབ་བཞིན་པའི་བྱེད་ནུས་དེ་ལ་ཟེར་ཞིང་། སློབ་གསོ་འདི་ནི་སློབ་
གྲྭའི་སློབ་གསོ་ལྟ་བུ་དམིགས་ཡུལ་ཡོད་པ་དང་འཆར་བཀོད་ཡོད་པའི་སྒོ་ནས་
འཛིན་སྤེལ་བྱས་པ་ཞིག་མ་ཡིན་པར་དུས་རྒྱུན་གྱི་འཚོ་བའི་ནང་དུ་ཤེས་མེད་
ཚོར་མེད་ངང་དུ་མི་ཀུན་པོས་རང་འགུལ་དུ་རང་གི་རྒྱུད་ལ་འབྱོར་བ་དང་
ཉམས་ལེན་བྱེད་པ་ཞིག་ཡིན། སྒོས་སུ་གནའ་སྔ་མོའི་སྤྱི་ཚོགས་ནང་དུ་དམངས་
སྲོལ་རིག་གནས་ཀྱི་དཔེ་ཚད་དང་ཚད་གཞི་དེ་ལ་བརྟེན་ནས་མི་རྣམས་ཀྱི་སྤྱི་
ཚོགས་ཀྱི་འཚོ་བ་དང་སྒྲིག་གཞིའི་གོ་རིམ་དེ་རྒྱུན་འཛིན་བྱ་བཞིན་ཡོད་པ་ཡིན།
ཚུལ་དེ་ལ་དམིགས་ནས་བསམ་བློ་ཆེན་མོ་བ་ལེ་ཉིན་གྱིས་《རྒྱལ་ཁབ་ལ་དཔྱད་
པ་》ཞེས་པའི་དཔྱད་རྩོམ་ནང་དུ། རྒྱལ་ཁབ་མ་ཚུགས་པའི་ཡར་སྔོན་དུ་ཐུན་
མོང་གི་འབྲེལ་བ་དང་། སྤྱི་ཚོགས་ཀྱི་བདེ་སྡུག་དང༌། ཁྲིམས་ལུགས་དང་ངལ་
རྩོལ་གྱི་སྒྲིག་ལམ་ལ་ སོགས་ཡོད་དོ་ཅོག་སྲོལ་རྒྱུན་གོམས་སྲོལ་གྱི་ནུས་པར་
བརྟེན་ནས་རྒྱུན་འཛིན་བྱས་པ་རེད། ཅེས་གསུངས་ཡོད་པ་ལྟར། སྤྱིར་ན་འགྲོ་
བ་མིའི་སེམས་ཅན་འདི་ནི་རིག་གནས་ལས་གྲུབ་པའི་བདག་ཉིད་ཅན་ཞིག་
ཡིན་ལ། སྒོས་སུ་དམངས་སྲོལ་རིག་གནས་ནི་དམངས་ཁྲོད་དུ་བྱུང་ཞིང་ཕྱིར་
དམངས་ཁྲོད་ལ་ཕན་ནུས་འདོན་པའི་རིག་གནས་སྣང་ཚུལ་ཞིག་ཡིན་པའི་ཆ་
ནས་བཤད་ན། མི་གང་ཡང་རུང་བ་ཞིག་ཡིན་ཡང་སྤྱི་ཚོགས་ཀྱི་དྲ་རྒྱ་འདི་དང་
• 15].



༄༅ །།དམངས་སྲོལ་རིག་པ་སྤྱི་བཤད།
བྲལ་ཐབས་མེད་པ་དང་། སྤྱི་ཚོགས་ཀྱི་ཚོགས་མི་རུ་ངེས་པར་འགྱུར་དགོས་ལ།
སྤྱི་ཚོགས་དེའི་ཚོགས་མི་རུ་འགྱུར་བའི་ གོ་ རིམ་ཁྲོད་དུ་དམངས་སྲོལ་ རིག་
གནས་ཀྱིས་ནུས་པ་གལ་ཆེན་ཐོན་བཞིན་ཡོད། མི་ཞིག་ལ་མཚོན་ནས་བཤད་
ན། འཇིག་རྟེན་འདིའི་སྟེང་དུ་བལྟམས་པ་ནས་བཟུང་། མེས་པོ་རྣམས་ཀྱིས་
ཡུན་རིང་དུ་རྒྱུན་སྲུང་བགྱིས་ནས་འོང་བའི་འཚོ་བའི་གནས་སྟངས་དང་འཚོ་
བའི་ཚད་གཞི་དེ་རུ་ངེས་པར་དུ་མཐུན་འཇུག་བྱ་དགོས། དཔེར་ན། ཕྲུག་གུ་
ཅིག་སྐྱེས་མ་ཐག་ཏུ་བཙས་སྟོན་བྱ་བའི་མཛད་སྒོ་ཡོད་པ་དང་། མཛད་སྒོ་དེས་
ཕུག་གུ་དེ་མི་ཚེ་འདིའི་ནང་དུ་དམངས་སྲོལ་རིག་གནས་ལ་གསན་སྦྱང་དང་།
དམངས་སྲོལ་རིག་གནས་ཀྱི་དྲ་རྒྱུ་རུ་བཅུག་པའི་དབུ་ཁྱུད་བྲི་བ་དང༌། དེ་ནས་
རིམ་གྱིས་ངག་གི་སྐད་ཆ་དང་ལུས་ཀྱི་རྣམ་འགྱུར། དུས་རྒྱུན་གྱི་འགྲོ་འདུག་
སྟངས་དང༌། མིའི་བར་གྱི་འབྲེལ་བ་དང་གཉེན་སྒྲིག་གཞིས་འཛུགས་ལ་སོགས་
མི་ཀུན་པོའི་བསམ་བློའི་ངོས་དང་སྤྱོད་ལམ་སྟེང་ན་རྒྱུན་ཆགས་སུ་ཡོད་པའི་
དམངས་སྲོལ་ཡོད་དོ་ཅོག་རང་ཉིད་ཀྱིས་ལུས་སུ་ཉམས་ལེན་དང་སེམས་རྒྱུད་ལ་
འབྱོར་བར་བྱ་དགོས་པ་ལ། ཐ་ན་འཇིག་རྟེན་ཕྱི་མའི་ལམ་དུ་ཕེབས་དུས་ཀྱང་
འདས་མཆོད་དམངས་སྲོལ་གྱི་ཆོ་ག་སྣ་ཚོགས་ཀྱིས་ཡོངས་སུ་བརྒྱན་ནས་འགྲོ་
དགོས་པ་ལྟར་ལགས།
ད་དུང་བསམ་བློ་བ་ཆེན་མོ་ཨེན་ཀེ་སིའི་《 འཇར་མན་གྱི་དམངས་ཁྲོད་
གཏམ་རྒྱུད་དཔེ་ཆ་》ཞེས་པ་ལས། དམངས་ཁྲོད་རིག་གནས་ལ་འོས་འགན་
གཞན་ཞིག་ཡོད་པ་ནི། དེས་ཁོ་བོའི་ཀུན་སྤྱོད་ཀྱི་ཚོར་བ་ཞིག་སྐྱེད་སྲིང་དང་
བསམ་བློའི་ངོ་བོ་ཞིག་མཚོན་ཡོད་ལ། རང་ཉིད་ཀྱི་སྟོབས་ཤུགས་དང་རང་
དབང་ངོས་ཟིན་དུ་འཇུག་པ་དང་། སྙིང་སྟོབས་བསྐྱེད་དེ་མེས་རྒྱལ་གྱི་དགའ་བ་
• 152 .



ལེའུ་བདུན་པ། དམངས་སྲོལ་རིག་གནས་ཀྱི་བྱེད་ནུས་དང་དགེ་མཚན་བཤད་པ།
སློང་བ་དེའོ། ། ཞེས་གསུངས་ཡོད་པ་ཇི་བཞིན་དུ། ཡུན་རིང་དུ་མི་བྱིངས་ནས་
རྒྱུན་འཛིན་དང་རྒྱུན་ཆགས་སུ་གྱུར་བའི་དམངས་སྲོལ་རིག་གནས་དེ་དག་ནི་མི་
རྣམས་ཀྱི་བསམ་བློ་ཀུན་སྤྱོད་ཇེ་བཟང་ཇེ་ལེགས་དང་འཚོ་བའི་སྒྲུབ་སྦོབས་ཇེ་
མཐོ་ཇེ་རྒྱས། འགྲོ་བ་མི་ཆོས་ཀྱི་གནས་ལུགས་དང་མཐུན་པ། དེ་མིན་རང་
རིགས་དང་རང་གི་ཚོགས་པ་ལ་དགའ་བ་བསྐྱེད་པའི་རིག་གནས་སྣང་ཚུལ་དེ་
དག་ཡིན་ཕྱིར། མི་སུ་དང་སུ་ལ་མཚོན་ནའང་དཀར་ཕྱོགས་ཀྱི་ལས་སྒྲུབ་པ་དང་
བདེན་དོན་གྱི་ལམ་དུ་འགྲོ་བའི་ཐད་དུ་སློབ་སྟོན་དང་དཔེ་ཚད་ཀྱི་ནུས་པ་ཆེན་
པོ་ཞིག་ཐོན་བཞིན་ཡོད་དོ། །
༢. ཀུན་སྤྱོད་ཚད་ལྡན་གཏོང་བའི་བྱེད་ནུས་ལྡན་པ།
ཀུན་སྤྱོད་ཚད་ལྡན་ཅན་དུ་གཏོང་བའི་བྱེད་ནུས་ལྡན་པ་ཞེས་པ་ནི།
དམངས་སྲོལ་གྱིས་མི་ཚོགས་ལ་གྲུབ་པའི་སྤྱི་ཚོགས་གང་ཞིག་གི་ནང་དུ་འཚོ་
བའི་ཚོགས་མི་ཡོངས་ཀྱི་སྤྱོད་སྟངས་ལ་ཚོད་འཛིན་དང་ཚད་གཞི་གཅིག་བསྡུ་
བྱེད་པའི་ནུས་པ་ལྡན་པ་དེར་ཟེར་ཞིང༌། ལར་མི་རིགས་ཤིག་དང་། ཡང་ན་སྤྱི་
ཚོགས་ཤིག་ལ་མཚོན་ན་མི་བྱིངས་ནས་ཁས་ལེན་པ་དང་བརྩི་སྲུང་བྱེད་པའི་
སྤྱོད་ཚད་ཅིག་ཡོད་དགོས་པ་ལ། སྤྱོད་ཚད་དམ་ཚད་གཞི་དེ་ནི་ཁྲིམས་ལུགས་
དང་། སྒྲིག་ལམ་དང་། ཀུན་སྤྱོད་དང་། དམངས་སྲོལ་བཅས་ཕྱོགས་བཞི་ཙམ་
གྱི་སྒོ་ནས་རྒྱུན་འཛིན་བྱ་བཞིན་མཆིས་ལ། དེའང་ཁྲིམས་ལུགས་དང་སྒྲིག་ལམ་
ནི་མི་རིགས་སོ་སོའི་ཡུལ་དུ་བྱུང་དུས་ལ་སྔ་གཞུག་ཡོད་ཅིང་། ཕལ་ཆེ་བ་ནི་རྒྱལ་
ཁབ་ཅིག་ཚུགས་པ་དང་། ཡང་ན་ཚོགས་པ་ཞིག་བྱུང་བའི་རྗེས་སུ་ཐུན་མོང་གི་
ལས་དོན་དང་དབང་ཐང་དེ་གྲུབ་ཆེད་དམིགས་ཡུལ་ཡོད་པའི་སྒོ་ནས་བཙུགས་
• 153 •



༄༅།།དམངས་སྲོལ་རིག་པ་སྤྱི་བཤད།
པ་ཞིག་ཡིན། དཔེར་ན། བོད་ཀྱི་ཁྲིམས་ལུགས་ནི་དུས་རབས་བདུན་པའི་ནང་
དུ་བོད་རྗེ་སྲོང་བཙན་སྒམ་པོས་ཁྲིམས་ཆེན་དྲུག་གམ་བདུན་གཏན་ཕབ་མཛད་
པ་ནས་འགོ་ཚུགས་པ་དང་། དེ་ནས་རིམ་གྱིས་ཁྲིམས་གཉིས་ཏེ་སྲིད་ཁྲིམས་
དང་ཆོས་ཁྲིམས་དར་བར་གྲགས་པ་ལྟར་ལགས། དེ་བཞིན་དུ་ཀུན་སྤྱོད་ལ་
མཚོན་ནའང་མི་བྱིངས་ལ་ཤེས་རྟོགས་ངེས་ཅན་ཞིག་དང་བསམ་བློ་མཐོན་པོ་
ཞིག་མངའ་བའི་མཇུག་འབྲས་ཡིན་ངེས། དེ་ཡང་འགྲོ་བ་མིས་འཇིག་རྟེན་
འདིའི་ཐོག་ཏུ་འཚོ་བའི་གོམ་པ་དང་པོ་སྤོས་ནས་ཅུང་མ་འགྱངས་བའི་དུས་
ནས་འགོ་ཚུགས་པ་ཡིན། དེས་དམངས་སྲོལ་གྱིས་མི་རྣམས་ཀྱི་སྤྱོད་སྟངས་ཚོད་
འཛིན་དང་ཚད་གཞི་གཅིག་སྡུད་བྱ་ཚུལ་དེ་ནི་འབྱུང་དུས་ཀྱི་ཆ་ནས་ཆེས་སྔ་བ་
མ་ཟད། ཁེབས་ཚུལ་གྱི་ཆ་ནས་བཤད་ནའང་ཆེས་ཡངས་པ་ཞིག་རེད། སྒོས་སུ་
ཁྲིམས་ལུགས་འཐུས་ཚང་དུ་དར་མེད་པའི་དུས་སུ་དམངས་སྲོལ་ནི་ ཁྲིམས་
ལུགས་ལྟ་བུའི་སྤྱི་ཚོགས་ཀྱི་སྣང་ཚུལ་མཐའ་དག་ཐག་གཅོད་བྱེད་པའི་ཚད་ཤིང་
ཞིག་ཏུ་གྱུར་ཡོད་ལ། དེ་བཞིན་དུ་དེང་སང་རྒྱལ་ཁབ་སོ་སོའི་ཁྲིམས་ལུགས་ཀྱི་
སྒྲིག་གཞི་ཤིན་ཏུ་ཞིབ་ལ་ཆ་ཚང་བའི་དུས་རབས་གསར་བ་འདིའི་ནང་དུ་ཡང་
དམངས་སྲོལ་གྱིས་མི་གང་མང་ཞིག་གིས་ཁྲིམས་འགལ་ལུགས་འཆོལ་གྱི་ལས་
ངན་སྒྲུབ་པར་མངོན་འགོག་དང་ཚོད་འཛིན་བྱེད་པའི་ལས་རྒྱུན་དེ་མུ་མཐུད་དུ་
སྐྱོང་བཞིན་ཡོད་པ་ལྟར་ལགས།
དམངས་སྲོལ་ནི་མི་བྱིངས་ཀྱི་སྐད་ཆ་དང་སྤྱོད་སྟངས་ཀྱི་མ་ཕྱི་དང་། མི་
བྱིངས་ཀྱིས་ཐུན་མོང་དུ་གསར་སྐྲུན་དང་ཐུན་མོང་དུ་རྒྱུན་འཛིན་བྱེད་པའི་ཀུན་
སྤྱོད་ཚད་གཞི་ཞིག་ཡིན་ལ། ལྷག་ཏུ་སྔ་དུས་སུ་སྤྱི་ཚོགས་སྙོམས་སྒྲིག་དང་ཀུན་
སྤྱོད་འཕེལ་རྒྱས་ཐད་ལ་ནུས་པ་གལ་ཆེན་བཏོན་ཡོད། དེར་ཡང་ཨེན་ཀེ་སིའི་
• 154 •



ལེའུ་བདུན་པ། དམངས་སྲོལ་རིག་གནས་ཀྱི་བྱེད་ནུས་དང་དགེ་མཚན་བཤད་པ།
《སྡོད་གཞིས་གནད་དོན་གླེང་བ་》ཞེས་བྱ་བའི་རྩོམ་ནང་དུ། སྤྱི་ཚོགས་འཕེལ་
རྒྱས་བྱུང་ནས་ཆེས་སྔ་བའི་དུས་རིམ་ཞིག་ཏུ་སླེབས་པ་ན། ཉིན་རྒྱུན་གྱི་ཐོན་
སྐྱེད་དང་བགོ་བཤའ། དངོས་པོ་བརྗེ་རེས་བྱེད་པའི་ཀུན་སྤྱོད་ལ་མི་ཀུན་གྱིས་
མཉམ་དུ་གཅིག་གྱུར་དང་། མི་ཚང་མས་དང་ལེན་བྱེད་དགོས་པའི་ཐོན་སྐྱེད་
དང་ཚོང་བརྗེའི་ཆ་རྐྱེན་ཞིག་དགོས་པས། ཐོག་མར་གོམས་ལུགས་ཤིག་གི་ཚུལ་
དུ་གནས་ཀྱང་། རྗེས་སུ་རིམ་གྱིས་ཁྲིམས་ལུགས་སུ་གྱུར་བ་རེད། ཅེས་གསུངས་
ཡོད་པ་ལྟར། ཨེན་ཀེ་སིས་འདིར་བརྗོད་པའི་གོམས་ལུགས་ནི་གནའ་སྔ་མོའི་
དུས་ཀྱི་དཔལ་འབྱོར་དམངས་སྲོལ་ཡིན་ལ། དེ་ལས་དམངས་སྲོལ་ནི་ཆེས་ཐོག་
མར་སྤྱི་ཚོགས་ཚད་གཞི་གཅིག་སྡུད་དང་སྙོམས་སྒྲིག་བྱ་བའི་ཁྲིམས་ལུགས་སུ་
གྱུར་ཡོད་པ་རྟོགས་ཐུབ་པ་ཡིན། དེ་ཡང་གནའ་དུས་གཅིག་པུ་མ་ཡིན་པར་དེང་
དུས་སུའང་གོམས་ལུགས་དང་ཁྲིམས་ལུགས་གཉིས་ཀ་ལྷན་དུ་སྦྲེལ་ནས་སྤྱི་
ཚོགས་ཀྱི་ཚོགས་མིའི་ཀུན་སྤྱོད་ཚོད་འཛིན་བྱེད་ཀྱིན་ཡོད་པའི་གནས་ཚུལ་མི་
རིགས་སོ་སོའི་དམངས་ཁྲོད་དུ་ཆ་མི་མཉམ་པར་མཆིས་པ་དང་། སྐབས་སྐབས་
སུ་སྲིད་འཛིན་པའི་གཏན་འབེབས་བགྱིས་པའི་ཁྲིམས་ལུགས་ལས་དམངས་
ཁྲོད་དུ་དར་བའི་ལུགས་སྲོལ་དེ་ལ་ཕན་ནུས་དང་ཁས་ལེན་བྱ་མཁན་གྱི་མི་
གྲངས་མང་བའི་གནས་ཚུལ་ཡང་རྒྱུན་དུ་ཁྲ་ཆུང་མིག་ལ་མཐོང་རྒྱུ་དང་ཨ་ཆུང་
རྣ་ལ་ཐོས་རྒྱུ་ཡོད་པ་ལྟར་ལགས། །
གཞན་ཡང་དམངས་སྲོལ་ནི་དམངས་ཁྲོད་ཀྱི་ཆོས་ལུགས་དད་མོས་དང་
སྦྲེལ་ཏེ་ཁྱབ་སྤེལ་དང་རྒྱུན་འཛིན་བྱེད་པ་ཞིག་ཡིན་ལ། དེའང་དད་མོས་དེ་དག་
གི་ནང་དུ་རྨོངས་དད་ལ་སོགས་ཀྱི་རྒྱུ་ཆ་ཡོད་སྲིད་མོད། འོན་ཀྱང་དམངས་ཁྲོད་
ཀྱི་ཆོས་ལུགས་དེ་ཐམས་ཅད་ཀྱི་མཐའ་མཇུག་གི་དམིགས་སྒོ་དང་འདུན་པ་ནི་
• 155.



༄༅ །།དམངས་སྲོལ་རིག་པ་སྤྱི་བཤད།
མི་རྣམས་ཀྱི་བསམ་པ་ཡར་སེམས་དང་སྤྱོད་པ་ཡ་རབས། མི་དང་མིའི་བར་
དང་། མི་དང་སེམས་ཅན་གཞན་གྱི་བར། དེ་མིན་མི་དང་རང་བྱུང་ཁམས་བར་
དུ་འབྲེལ་མཐུན་ཡོང་ཐུབ་པར་བྱ་རྒྱུ་དེའི་དོན་འབའ་ཞིག་ཡིན་ཕྱིན། མི་རྣམས་
ཀྱིས་དུས་རྒྱུན་གྱི་འཚོ་བའི་ནང་དུ་བྱ་བའི་ཆེ་ཆུང་དང་གནད་དོན་མཐོ་དམན་
ལ་མི་བལྟ་བར་ཕྱོགས་ཡོངས་ནས་འཇིག་རྟེན་མི་ཆོས་དང་འགལ་བའི་བྱ་སྤྱོད་
སྒྲུབ་རྒྱུར་འཛེམ་པའི་གནས་སུ་འཇོག་ལ། གལ་ཏེ་འཛེམ་པའི་ལས་དེ་སྒྲུབ་ན་དེ་
ནི་བཀྲ་མི་ཤིས་པ་དང་ལྟས་ངན་པ་ཞིག་ཏུ་འཇོག་པ་དང་། མི་ཀུན་དེ་ལ་འཕྱ་
སྨོད་བྱེད་པ་དང་སྐྱོན་བརྗོད་བྱེད་པ་ཡིན། དེ་ལས་ལྡོག་སྟེ་ཡ་རབས་སྤྱོད་བཟང་
དང་བསམ་བཟང་སྤྱོད་ལེགས་ལ་མི་ཀུན་ནས་ཡི་རང་དང་བརྩི་བཀུར་ཐོབ་ངེས།
དོན་དངོས་སུ། མིའི་ཚོགས་པ་གང་དང་གང་ལྟ་བུ་ཞིག་ལ་མཚོན་ནའང་ཚོགས་
པའི་ཐུན་མོང་གི་ལས་དོན་དང་དབང་ཐང་གི་ཆེད་དུ་ཐུན་མོང་གི་བརྩི་སྲུང་
བྱེད་དགོས་པའི་ལུགས་སྲོལ་ཞིག་མེད་དུ་མི་རུང་བ་དང༌། མེད་དུ་མི་རུང་བའི་
ལུགས་སྲོལ་དེ་མི་བྱིངས་ཀྱི་བསམ་བློ་ཀུན་སྤྱོད་ཚད་ལྡན་ཅན་དུ་འགྱུར་བྱེད་དུ་
གྱུར་ཡོད་པས། དམངས་སྲོལ་གྱིས་དེའི་ཕྱོགས་སུ་བྱེད་ནུས་ཆེན་པོ་ཞིག་འདོན་
བཞིན་ཡོད་པ་རེད།
༣. རིག་རྩེད་ཀྱི་དཔལ་སྦྱིན་པའི་བྱེད་ནུས་ལྡན་པ།
དམངས་སྲོལ་རིག་གནས་ལས་མང་ཆེས་ཤོས་ཤིག་ནི་རྒྱུ་ཆེ་བའི་མི་
དམངས་མང་ཚོགས་ཀྱིས་དམངས་ཁྲོད་དུ་རྒྱུན་སྤེལ་བྱ་བཞིན་ཡོད་པ་མ་ཟད།
དམངས་སྲོལ་དེ་དག་ལས་ཕལ་ཆེ་བ་ཞིག་ལ་རྩེད་འཇོ་དང་སྤྲོ་སྣང་སོགས་རིག་
རྩེད་ཀྱི་ཆ་ཤིན་ཏུ་དོད་པའི་རྣམ་པ་ལྡན་པ་དང་། དེའང་ཡུལ་དུས་དང་གནམ་
156.



ལེའུ་བདུན་པ། དམངས་སྲོལ་རིག་གནས་ཀྱི་བྱེད་ནུས་དང་དགེ་མཚན་བཤད་པ།
གཤིས་ཀྱི་དབང་གིས་ས་ཆ་ལ་ལ་གྲང་ལྷགས་ཆེ་བ་དང་། ས་ཆ་ལ་ལ་ཚ་གདུག་ཆེ་
བ་བཅས་འཚོ་བའི་ཁོར་ཡུག་ལ་ཁྱད་པར་ཆེན་པོ་ཞིག་ལྡན་ཡང་རུང་། མི་རྣམས་
ཀྱིས་འཚོ་བའི་དོན་དུ་གྲང་ལྷགས་དང་ཚ་ གདུག རླུང་ཆེན་དང་ཆར་དྲག་
སོགས་ལ་མི་འཛེམ་པར་ནངས་སྔ་ལངས་དང་དགུང་འཕྱི་ཉལ་བགྱིས་ནས་རང་
རང་གི་སོ་ནམ་དང་ཕྱུགས་སྐྱོང༌། ཡང་ན་ཚོང་ལས་སོགས་ཀྱི་ལས་གནས་གང་
རུང་ཞིག་ལ་ཞུགས་པ་ཡིན་ལ། དེའང་དཀའ་སྡུག་ཆེ་ལ་འཛད་མཐའ་མེད་པའི་
ལས་ཀ་དེ་དག་སྒྲུབ་པའི་བར་མཚམས་དང་བར་སྐབས་སྤྱད་ནས་ཐང་ཆད་པའི་
ལུས་དང་སེམས་དེ་ལ་ཞི་བ་སློང་ཆེད་རྩེད་འཇོ་དང་རིག་རྩེད་ཀྱི་ཐབས་ལ་
བསྟུན་ནས་ལུས་དང་ཡིད་སེམས་མཐུན་འཇུག་དང་བདེ་གཡེང་དུ་གཏོང་སྲོལ་
ཡོད་པ་རེད། རྩེད་རིག་གི་ཆ་ནས་བཤད་ནའང་མི་རིགས་སོ་སོར་རང་རང་གི་
སྲོལ་རྒྱུན་རིག་གནས་དང་ཡུལ་དུས་དེར་འོས་ཤིང་འཚམ་པའི་རྩེད་རིག་ཡོད་པ་
ཡིན་ལ། རང་རེའི་བོད་པ་ལ་དཔེ་བཞག་ནས་བཤད་ན། གནའ་བོའི་དུས་སུ་
ཉིན་གཅིག་གི་ངལ་རྩོལ་དེ་མཇུག་རྫོགས་རྗེས་སུ་ཁྱིམ་བཟའ་མི་ཀུན་པོ་ལྷན་དུ་
འཛོམས་ནས་རྒན་པོ་རྣམས་ཀྱིས་གཏམ་རྒྱུད་དང་ངག་རྒྱུན་བཤད་པ་དང་།
ཕན་ཚུན་བར་དུ་ཁེད་དང་གབ་ཚིག་བརྗེ་རེས་བྱེད་པ་དང་། དེའང་དུས་ཚིགས་
ཤིག་གི་བྲེལ་ཆེ་བའི་ལས་ཀ་དང་། ཡང་ན་ལོ་གཅིག་ནང་གི་ལས་ཀ་ལྷག་འགྲུབ་
བྱས་པའི་རྗེས་སུ་ཡུལ་དང་དུས་ལ་མཐུན་བདེའི་སྒོ་ནས་རྟ་རྒྱུག་འགྲན་བསྡུར་
དང་མདའ་རྩལ་འགྲན་པ། གླུ་ལེན་གར་རྩེད། དེ་མིན་ཡུལ་གནས་སྐྱིད་ས་རུ་
ཕེབས་ནས་སྤྲོ་བསངས་པ་ལ་སོགས་ཀྱི་རིག་རྩེད་འདྲ་མིན་སྤེལ་ནས་ལུས་གསོ་
སེམས་གཡེང་གི་དུས་སྟོན་ལ་རོལ་སྲོལ་ཡོད་པ་ལྟར་ལགས།
ཡང་ལྷ་ས་ལྷོ་ཁའི་ཞིང་ཁུལ་དུ་དབྱར་དུས་སུ་མཐོང་ཆེན་བྱེད་པའི་འོང་
• 157 ，



༄༅ །།དམངས་སྲོལ་རིག་པ་སྤྱི་བཤད།
སྐོར་གཏོང་བའི་དུས་ཆེན་ལ་མཚོན་ནས་བཤད་ན། ལོ་ངོ་སྟོང་གཅིག་དང་ལྔ་
བརྒྱའི་ཡར་སྔོན་ནས་བཟུང་དར་ཞིང་དེང་དུས་ད་དུང་རྒྱུན་འབྱམས་སུ་ཡོད་པ་
ཡིན།
སྲོལ་རྒྱུན་གྱི་བཤད་སྒྲོས་སུ་བོད་རྒྱལ་སྤུ་དེ་གུང་རྒྱལ་གྱི་དུས་སུ་མཛངས་
བློན་རུ་ལས་སྐྱེས་ཀྱིས་ཞིང་ལས་ལ་མཐོང་ཆེན་གནང་ནས་ཞིང་ལས་ལག་རྩལ་
གོང་འཕེལ་གཏོང་སྐབས། བོན་པོ་བས་ཞིང་ཁར་སྐོར་བ་བརྒྱབ་ནས། ལོ་ལེགས་
ཡོང་བའི་གསོལ་བ་འདེབས་པའི་ཆོ་ག་སྤེལ་བ་ནས་བཟུང་། རིམ་པར་དམངས་
ཁྲོད་དུ་དར་བའི་དུས་ཆེན་ཞིག་ཏུ་གྱུར་བར་གྲགས། དེའང་ཉེ་ལམ་དེང་རབས་
བོད་ཀྱི་ཞིབ་འཇུག་པ་ཆེན་མོ་པན་རྡོས་འོང་སྐོར་གཏོང་བའི་དུས་ཆེན་འདི་ནི་
གནའ་དུས་བོད་མིའི་དམག་བསྐུལ་ལམ་ལུགས་མཚོན་པའི་དམངས་སྲོལ་ཞིག་
ཡིན་པར་གྲགས། གང་ལྟར་ཡང་དུས་ཆེན་འདིའི་ནང་དུ་ཞིང་ཁུལ་གྱི་མི་ཚོས་
ཆོས་སྐྱོང་ལྷ་དང་པོ་ཏུ་ཆོས་འཁུར་ཞིང་། དར་མཚོན་འཕུར་ནས་ཞིང་ཁ་ལ་སྐོར་
བ་རྒྱག་པ་དང་། ཞིང་ནང་ནས་འབྲུ་སྣ་ཁག་གི་སྙེ་མ་ཆོག་པ་བརྒྱབ་ནས་ཐབ་
ལྷའི་འཁྲིས་སུ་བཞག་སྟེ། ལོ་ལེགས་འབྲས་བུའི་ཕུད་དེ་ཀླུ་ལ་ཕུལ། ལོ་ལེགས་
ཡོང་བའི་ གསོལ་འདེབས། ཞེས་སྨོན་ཚིག་བརྗོད་པ། ཆོ་ ག་དེ་དག་མཇུག་
རྫོགས་རྗེས་སུ་ཁྱིམ་མི་ཚང་མས་ལུས་ལ་དུས་སྟོན་གྱི་རྒྱན་གོས་གྱོན་ཞིང་བཟའ་
བཏུང་ཕུན་སུམ་ཚོགས་པ་འཁྱེར་ནས་རྟ་རྒྱུག་ དང་། གཡག་རྒྱུག མི་རྒྱུག
མདའ་འཕེན། ལྷ་མོ་ཟློས་གར། སྒོར་གཞས་ལ་སོགས་རིག་རྩེད་འགྲན་བསྡུར་
གྱི་བྱེད་སྒོ་དེར་ཕེབས་པ་དང་། གླིང་ག་བཏང་ནས་དགའ་པོ་ཉེ་པོ་འཛོམས་
འཛོམས་བྱེད་པའི་སྲོལ་ཞིག་དར་ཡོད་པ་ལྟར་ལགས།
དེར་ང་ཚོས་ཞིབ་ཏུ་བརྟག་ན་དམངས་སྲོལ་སྣང་ཚུལ་མང་ཆེ་ཤོས་ཤིག་
• 15，



ལེའུ་བདུན་པ། དམངས་སྲོལ་རིག་གནས་ཀྱི་བྱེད་ནུས་དང་དགེ་མཚན་བཤད་པ།
ནི་རྒྱ་ཆེ་བའི་དམངས་ཚོགས་ཀྱི་རིག་རྩེད་ལས་འགུལ་དང་འབྲེལ་བ་ཟབ་མོ་ཡོད་
པ་དེ་རྟོགས་ནུས། དེ་བས་དམངས་སྲོལ་སྣང་ཚུལ་དེ་ནི་དམངས་བྱིངས་ཀྱིས་
ཐུན་མོང་གིས་བཟོ་སྐྲུན་དང་ཐུན་མོང་གིས་རྒྱུན་འཛིན་བྱེད་པ་དང་། ཐུན་མོང་
གིས་བཟོ་སྐྲུན་དང་རྒྱུན་འཛིན་བགྱིས་ནས་འོང་བའི་དམངས་སྲོལ་དེས་མི་
བྱིངས་ལ་བསམ་བློ་གོ་རྟོགས་ཇེ་མཐོ་དང་། སེམས་ཁམས་དྭངས་ཤིང་ལུས་
ཁམས་བདེ་ཐང་སོགས་ཕྱོགས་གང་ཐད་དུ་ནུས་པ་འདོན་བཞིན་ཡོད་པ་གསལ་
བོར་མཐོང་ཐུབ་པ་རེད།
གཉིས། དམངས་སྲོལ་རིག་གནས་ཀྱི་དགེ་མཚན་བཤད་པ།
བོད་རིགས་ནི་དམངས་སྲོལ་རིག་གནས་ཤིན་ཏུ་ཕུན་སུམ་ཚོགས་པའི་
མི་རིགས་ཤིག་ཡིན་སྟབས། ཉེ་བའི་ལོ་དུ་མའི་ནང་དུ་བོད་ཡིག་དང་རྒྱ་ཡིག
དབྱིན་ཡིག་ལ་སོགས་སྐད་རིགས་མི་འདྲ་བའི་ལམ་ནས་བོད་མིའི་དམངས་སྲོལ་
རིག་གནས་སྐོར་གྱི་དཔྱད་རྩོམ་སྤེལ་བའི་ཤེས་ཡོན་པ་ཅུང་མང་ཞིང་། རྩོམ་ཡིག་
གི་ཁ་གྲངས་ཀྱང་ཅུང་མོད་པའི་ཚུལ་དུ་སྣང་ལ། ཤེས་ཡོན་པ་དེ་ཚོའི་ནང་དུ་བོད་
མི་དང་བཅས་མི་རིགས་སོ་སོའི་མཁས་པ་དང་ཡོན་ཏན་ཅན་ཡོད་པ་མ་ཟད།
རྩོམ་ཡིག་གི་རྣམ་པའི་ཐད་ནས་བལྟས་ན་རྩོམ་ཡིག་ཁ་ཤས་ནི་མཚམས་སྦྱོར་
དང་ངོ་སྤྲོད་ཙམ་དང་། རྩོམ་ཡིག་ཁ་ཤས་རྩད་ཞིབ་སྙན་ཞུ་དང་ཞིབ་དཔྱོད་
དཔྱད་རྩོམ་བཅས་ཕྱོགས་སྣ་ཚོགས་ཤིག་འདུ་བ་རེད། དེའང་རྩོམ་མཁན་དེ་
ཀུན་པོར་རང་རང་གི་ལྟ་ཚུལ་དང་དམིགས་སྒོ་སོ་སོ་རེ་མཆིས་པས། དམངས་
སྲོལ་གོམས་གཤིས་གཅིག་ལའང་མཐོང་བའི་སྣང་ཚུལ་དང་བརྗོད་པའི་ཚིག་
• 159：



།དམངས་སྲོལ་རིག་པ་སྤྱི་བཤད།
སྒྲོས་ཀྱང་མི་འདྲ་བར་སོ་སོ་རེ་ཡོད་པ་རེད། ཡིན་ནའང་། མི་རིགས་གཞན་པའི་
རྩོམ་མཁན་དང་སྐད་ཡིག་གཞན་པའི་ཐོག་ནས་བོད་མིའི་དམངས་སྲོལ་ལ་གོ་བ་
དང་གསེད་འགྲེལ་ཇི་ལྟར་མཛད་ཀྱང་བོད་མི་དང་བོད་ཡིག་སྤྱད་ནས་བོད་རང་
རིགས་ཀྱི་དམངས་སྲོལ་རྒྱུས་ལོན་བྱ་འདོད་མཁན་དང་ཞིབ་འཇུག་བྱ་འདོད་
མཁན་རྣམ་པར་མཚོན་ན། ཕ་མེས་ཡང་མེས་ནས་རྒྱུན་སྤེལ་བགྱིས་ནས་འོང་
བའི་རིག་གནས་འདི་ལ་སེམས་ཁུར་དང་། ཕྱི་རབས་པ་རྣམས་ལ་འགན་ཁུར་
བའི་ཀུན་སློང་ཡག་པོ་ཞིག་བཟུང་ནས། རྙིང་བ་ཐམས་ཅད་ལྷ་ཡི་སྲོལ་དང་
གསར་བ་ཐམས་ཅད་བདུད་ཀྱི་འཕྲུལ་ཞེས་པའི་རྗེས་སུ་མི་འགྲོ་བར་ད་ཡོད་ཀྱི་
སྲོལ་ངན་པ་སྔོག་འདོན་དང་། སྔར་སྲོལ་ལེགས་པོ་དར་སྤེལ། སྔར་མེད་ལ་མི་
རྣམས་ཀྱི་འཚོ་བའི་ནང་དུ་མྱུར་དུ་མཁོ་བའི་སྲོལ་གསར་བ་འཛུགས་སྐྲུན་བཅས་
བྱ་དགོས།
༡. སྲོལ་ངན་པ་ཐེར་འདོན་བྱེད་པ།
དམངས་སྲོལ་རིག་གནས་འདིའང་རིག་གནས་གཞན་པ་ཀུན་དང་འདྲ་
བར་བཟང་ངན་གཉིས་བསྲེས་ཅན་གྱི་རིག་གནས་ཤིག་ཡིན་པ་གོར་མ་ཆག
ལུགས་བཟང་སྲོལ་མཛེས་དེ་དར་སྤེལ་བྱ་རྒྱུ་ནི་མི་བྱིངས་དང་སྤྱི་ཚོགས་ཧྲིལ་བོའི་
རེ་འདུན་ཡིན་སྲིད་མོད། བསམ་ཚུལ་འདོད་ཚུལ་དེ་དང་དངོས་ཡོད་སྤྱི་ཚོགས་
གཉིས་བར་དུ་ནམ་ཡང་བར་ཐག་རིང་བོ་ཞིག་ཡོད་གཤིས། གལ་ཏེ། སྲོལ་ངན་
ལུགས་བཙོག་གི་དམངས་སྲོལ་ཞིག་མི་རིགས་ཤིག་གི་དམངས་ཁྲོད་དུ་རྒྱ་ཡན་
ལ་སོང་ན་མི་རིགས་དེའི་འཕེལ་རྒྱས་དང་དར་སྤེལ་ཐད་ལ་གཞལ་དུ་དཀའ་བའི་
གནོད་རྐྱེན་འབྱུང་བར་ངེས། སྤྱིར་མི་རིགས་སོ་སོའི་དམངས་སྲོལ་གསར་རྙིང་
• 160.



ལེའུ་བདུན་པ། དམངས་སྲོལ་རིག་གནས་ཀྱི་བྱེད་ནུས་དང་དགེ་མཚན་བཤད་པ།
གང་གི་ནང་དུའང་སྲོལ་ངན་པ་དང་ལུགས་བཙོག་པའི་གནས་ཚུལ་དེ་ཚ་མི་
མཉམ་པར་ཡོད་པས། དམངས་སྲོལ་གསར་རྙིང་གང་ཡིན་ཡང་དམངས་ཡོངས་
ཀྱི་སྤྱི་ཚོགས་གོང་འཕེལ་ལ་འགོག་ནོན་དང་། དུས་འགྲོས་ཀྱི་ཁ་ཕྱོགས་དང་རྒྱབ་
འགལ་དུ་འགྲོ་བའི་དམངས་སྲོལ་ཞིག་ཡིན་ན་ང་ཚོས་ངེས་པར་ཐེར་འདོན་བྱེད་
དགོས། 《 མི་དབང་རྟོགས་བརྗོད་》ལས། མི སྲོལ་ལུགས་ལོག་པ་དག་མཆིས་
ན་ནི། གནའ་བོའི་ཡིན་ཡང་དོར་བར་བྱེད། སྲོལ་ལུགས་བཟང་པོ་དག་མཆིས་
ན་ནི། གསར་པའི་ལུགས་ཡིན་ཡང་སྒྲུབ་པར་བྱེད། ཅེས་བཀའ་སློབ་གནང་ཡོད་
པ་ལྟར། དམངས་སྲོལ་རིག་གནས་ལ་བཟང་ངན་གྱི་དབྱེན་གསལ་བོ་དང་བླང་
དོར་འཆུག་པ་མེད་པར་བྱ་རྒྱུ་འདི་ནི་ཤིན་ཏུ་གལ་འགངས་ཆེ་ལ་ལོ་རྒྱུས་ཀྱི་དོན་
སྙིང་ལྡན་པ་ཞིག་ཀྱང་ཡིན།
དམངས་སྲོལ་རིག་པའི་རིག་ཚན་འདི་ཐོག་མར་འབྱུང་དུས་སུ་མི་རིགས་
སོ་སོའི་ཆ་ལུགས་གོམས་གཤིས་དེ་ངོ་སྤྲོད་དང་མཚམས་སྦྱོར་ཙམ་བྱ་རྒྱུའི་
དམིགས་ཡུལ་འབའ་ཞིག་ཡིན་སྲིད་ཀྱང་རུང་། ད་ལྟའི་དུས་སུ་དེ་ཙམ་གྱིས་མི་
ཆོག་པར་ཅུང་གཏིང་ཟབ་པ་དང་ཆ་ཚང་བའི་ངང་ནས་དམངས་སྲོལ་རིག་
གནས་ཀྱི་ངོ་བོ་དང་ཡང་སྙིང་སོགས་ལ་དཔྱོད་རྒྱུ་དེ་ནི་མ་གྲོས་རང་མཐུན་གྱི་ཁ་
ཕྱོགས་ཤིག་ཏུ་གྱུར་ཡོད་པ་རེད། དེ་ལ་དཔེ་གཉིས་བཀོད་ནས་བརྗོད་ན། བོད་
ཡུལ་དང་བོད་མི་ལ་རྒྱ་གར་ནས་བརྒྱུད་ཡོང་བའི་སངས་རྒྱས་ཆོས་ལུགས་དང་
གནའ་དུས་བོད་མིའི་ཆོས་ལུགས་གཉིས་ཕོག་ཐུག་དང་འབྲེལ་འདྲིས་ལས་བོད་
བརྒྱུད་ནང་བསྟན་ཞེས་གང་ཟོག་ཡོངས་ཀྱི་མ་རིག་མུན་པ་འཇོམས་བྱེད་ཀྱི་
1) 《མི་དམངས་རྟོགས་བརྗོད》སི་ཁྲོན་མི་རིགས་དཔེ་སྐྲུན་ཁང་གི་པར། ཤོག་ལྷ712ལས།
• 161 •



༄༅ །།དམངས་སྲོལ་རིག་པ་སྤྱི་བཤད་
བསྟན་པའི་གཞུང་ལུགས་རྨ་མེད་པ་ཞིག་ཡིན་པ་བློ་གཟུ་བར་གནས་པ་རྣམས་
ཀྱིས་ཁས་ལེན་པ་དང་། དེ་བཞིན་དུ་མི་རིགས་དང་སྐད་རིགས་མི་འདྲ་བའི་
དད་འདུན་པ་རྒྱ་མི་ཆུང་བ་དང་གྲངས་མི་ཉུང་བར་བོད་བརྒྱུད་ནང་བསྟན་འདི་
ཤེས་འདོད་དང་དཔྱད་འདོད་ཀྱི་རེ་འདུན་ཆེ་བའི་དུས་འདི་ལ། བླ་མ་སྤྲུལ་སྐུ་
དང་སྟོན་པའི་ན་བཟའ་གྱོན་པའི་རབ་བྱུང་པ་མི་ཉུང་བ་ཞིག་གིས་མི་རང་ཉིད་
ཀྱི་མཚན་སྙན་གྲགས་དང་ནོར་ལོངས་སྤྱོད་ཀྱི་ཕྱིར་དུ་དགེ་འདུན་པའི་ཆ་ལུགས་
དང་ཆོས་སྤེལ་བའི་ལས་རིང་དུ་དོར་ནས། མངོན་ལྐོག་མེད་པར་འཇིག་རྟེན་པ་
དང་ཡང་ན་འཇིག་རྟེན་པ་ལས་ཀྱང་འདོད་ཡོན་ལ་ཧམ་སེམས་ཆེ་བའི་ལས་
ངན་སྐྱོང་བ། ཐ་ན་སངས་རྒྱས་བསྟན་པའི་དགོངས་དོན་དང་རྩ་བ་ནས་འགལ་
བའི་ལས་སྣ་ཚོགས་སྒྲུབ་ཀྱིན་ཡོད་པ་འདི་ནི་བསྟན་པ་བཟང་བོ་འདི་ཉམས་
རྒུད་དུ་འགྲོ་བའི་དགྲ་བོ་ཡིན་པས་སངས་རྒྱས་ཆོས་ལུགས་ལ་དད་པའི་མི་
རྣམས་ཀྱི་སེམས་སུ་བཟོད་པར་དཀའ་བ་ཞིག་ཡིན། སྤྱིར་འཇིག་རྟེན་འདིའི་
སྟེང་དུ་འཚོ་བའི་མི་ཞིག་ལ་མཚོན་ན། ལྟོ་ཁ་ཟས་ལ་མི་རེ་བ་དང་ལུས་རྒྱབ་གོས་
ལ་མི་རྟེན་པ་ཡོད་མི་སྲིད་མོད། བོད་བརྒྱུད་ནང་བསྟན་གྱི་ཆོས་པ་དེ་ཚོས་ངེས་
རྒྱུ་ཞིག་ནི་ཁྱེད་ཀྱི་རྒྱབ་ཏུ་གྱོན་པ་དེ་སྟོན་པའི་ཆོས་གོས་དང་། ཟུངས་སུ་བཞུར་
བ་དེ་བོད་མིའི་ཁྲག་རྒྱུད། ཁྱེད་ཅག་ནི་བོད་བརྒྱུད་ནང་བསྟན་གྱི་མཚོན་བྱེད་དུ་
གྱུར་ཡོད་པས། ཡོན་བདག་འབྱོར་ལྡན་འཚོལ་མཁན་དག་ལ་ཡིད་སྨོན་དང་མོ་
རྩིས་ལུང་བསྟན་ལ་དོན་གཉེར་གྱི་སྲོལ་ངན་ཞིག་རིམ་གྱིས་ཁྱབ་བཞིན་པ་དེ་ལ་
བག་ཡོད་པར་བགྱི་བའི་དུས་ལ་སླེབས། །
གཞན་དུ། འཛམ་གླིང་གི་ཆ་ནས་བཤད་ན། ལྷག་བསམ་ལྡན་པའི་སྐྱེ་བོ་
མང་ཤོས་ཀྱིས་སའི་གོ་ལ་འདི་གྲོང་སྡེ་ཞིག་ཏུ་བརྩི་བ་དང་། མི་དང་མིའི་བར་ཞི་
• 162 :



ལེའུ་བདུན་པ། དམངས་སྲོལ་རིག་གནས་ཀྱི་བྱེད་ནུས་དང་དགེ་མཚན་བཤད་པ།
བདེ་དང་འཆམ་མཐུན་ཡོང་བ་བརྩོན་ལེན་བྱེད་པའི་དེང་དུས་སུ། བོད་ཡུལ་དུ་
གནའ་སྔ་མོའི་ཚོ་བའི་སྤྱི་ཚོགས་སྐབས་སུ་དར་བའི་ཚོ་ཁག་བར་གྱི་འགལ་
འཁྲུག་སྟེ། རྩྭ་ས་རྩོད་རེས་དང་ནང་དམེ་ནང་འཁྲུག་གི་སྲོལ་ངན་དེ་དེང་དུས་ད་
དུང་རྒྱུན་འབྱམས་བྱེད་ཀྱིན་ཡོད་པས། ལོ་རྒྱུས་ཀྱི་ཆུ་རྒྱུན་རིང་མོའི་ནང་དུ་སྔ་སོ་
ནས་དྭངས་སེལ་བྱ་དགོས་པའི་སྲོལ་ངན་འདི་ལྟ་བུ་ནི་དམངས་བྱིངས་ཀྱིས་
ཉེས་དམིགས་སུ་ཤེས་ནས་སྒྱུར་བཀོད་དང་མཐའ་སྤྲོད་བྱ་དགོས་པའི་གནས་
ཤིག་ཡིན་པ་ལྟ་བུའོ། །
རིག་གནས་གང་དང་གང་ཞིག་ཡིན་ཡང་འགྱུར་མེད་རྟག་བརྟན་ཞིག་
མིན་པར་དུས་ཀྱི་འཕོ་འགྱུར་དང་། ལོ་རྒྱུས་འཕེལ་འགྱུར་གྱི་དགོས་མཁོ་བཞིན་
འགྱུར་བ་ནི་སྤྱིའི་ཆོས་ཉིད་ཅིག་ཡིན་ཞིང་། དེའི་རྩ་བའི་འཕེལ་ཕྱོགས་ནི་རང་ས་
རང་ཁོངས་ནས་བྱུང་དར་གྱི་རིག་གནས་དང་། གཞན་གྱི་རིག་གནས་རང་
འགུལ་གྱིས་ནང་འདྲེན་དང་ཡང་ན་ཐབས་རྡུགས་ཀྱིས་དེང་ལེན་བྱ་དགོས་པའི་
རྒྱུ་རུ་གྱུར་པ་གཉིས་ལས་མ་འདས་པས། ད་ལྟའི་བོད་ཀྱི་རིག་གནས་འདིའང་
མཐར་གཏུགས་ན་བོད་རང་ཁོངས་འདི་ནས་སྐྱེས་གནས་འཕེལ་གསུམ་བྱུང་
བའི་རིག་གནས་དང་། ས་ཁམས་གྲུབ་སྟངས་ཀྱི་ཁྱད་ཆོས་ཀྱིས་རྒྱ་གར་གཙོར་
གྱུར་བའི་ཨེ་ཤ་ཡ་ནུབ་ལྷོའི་རིག་གནས་དང༌། ཨ་རབ་གཙོར་གྱུར་བའི་ཨེ་ཤ་ཡ་
ནུབ་བྱུང་གི་རིག་གནས། རྒྱ་ནག་ གཙོར་གྱུར་བའི་ཨེ་ཤ་ཡ་ ཤར་མའི་རིག་
གནས་སོགས་རིག་གནས་ཁྱབ་ཁོངས་མི་འདྲ་བ་ཆེན་མོ་གསུམ་དང་། དེའི་ཡན་
གྱི་རིག་གནས་ལ་འབྲེལ་འདྲིས་དང་། རིག་གནས་དེ་དག་ནང་འདྲེན་དང་བསྡུ་
ལེན་ལས་བྱུང་བ་ཡིན། དེའང་དེང་སྐབས་མི་རིགས་མི་འདྲ་བའི་བར་ཕན་ཚུན་
འགྲོ་འོང་དང་། རིག་གནས་དང་བསམ་བློ་མི་གཅིག་པ་ཕན་ཚུན་བརྗེ་རེས་བྱེད་
• l63.



༄༅ །།དམངས་སྲོལ་རིག་པ་སྤྱི་བཤད།
ཚུལ་ནི་སྔར་གྱི་ལོ་རྒྱུས་ཐོག་བྱུང་མ་མྱོང་བའི་དུས་སྐབས་བཟང་བོ་ཞིག་ལ་རེག་
ཡོད་ཅིང་། ཕྱོགས་ཆེ་ས་ནས་བཤད་ན། བསམ་བློ་དང་རིག་གནས། ལུགས་
སྲོལ་གསར་བ་སོགས་བརྗེ་རེས་དང་འདྲེན་རེས་བྱེད་པ་གཙོ་བོ་ཡིན་མོད། ཡང་
བཟང་བའི་ཆ་ཡ་ངན་པའི་དཔེ་ལྟར། སྔོན་ཐོན་རིག་གནས་དང་ལུགས་སྲོལ་
བཟང་བོ་བསྡུ་ལེན་གྱི་དུས་མཉམ་དུ་ཕྱོགས་ཕྱོགས་ནས་འཁྱུར་ཡོང་བའི་སྲོལ་
ངན་ལུགས་བཙོག་སྣ་ཚོགས་ཤིག་ཀྱང་ཤོག་བུ་སྣུམ་གྱིས་ཐིམ་པ་ལྟར་བོད་མིའི་
བསམ་བློ་དྭངས་མོར་དྲི་ངན་གྱིས་སྦགས་པ་འདི་དག་ནི། བོད་མིའི་སྤྱི་ཚོགས་
དར་སྤེལ་གཏོང་བའི་ཐད་ལ་མི་འཚམ་ཞིང་། གོམས་སྲོལ་ངན་པ་དང་ཆ་ལུགས་
བཙོག་པ་འདིའི་རིགས་དམངས་སྲོལ་ལ་ཞིབ་འཇུག་པ་རྣམས་ཀྱིས་དམིགས་
འབེན་ཡོད་པའི་སྒོ་ནས་གསལ་རྗེན་དང་ཐེར་འདོན་བྱ་རྒྱུ་གལ་ཆེའོ། །
༢. སྲོལ་བཟང་དར་སྤེལ་གཏོང་བ།
དམངས་སྲོལ་གང་དང་གང་ལྟ་བུ་ཞིག་ཡིན་ནའང་འབྱུང་རྐྱེན་དང་
འབྱུང་ཁུངས་མི་འདྲ་བ་ཇི་བཞིན་དུ་མི་རྣམས་ཀྱི་འཚོ་བ་དང་སྤྱི་ཚོགས་ཀྱི་སྒྲིག་
གཞིའི་ནང་དུ་དགེ་ཕན་བྱུང་ཚུལ་ཡང་མི་འདྲ་བ་རེད། དམངས་སྲོལ་ལ་ལ་དུས་
སྐབས་གཅིག་གི་ནང་ལ་སྲོལ་བཟང་ཞིག་ཏུ་བརྩི་ཞིང་སྤྱི་ཚོགས་གོང་སྤེལ་བྱེད་
པའི་རྒྱུ་རུ་འགྲོ་སྲིད་ནའང་། དུས་སྐབས་གཞན་ཞིག་གི་ནང་དུ་དེའི་ལྡོག་ཕྱོགས་
སུ་འགྲོ་བ་དང༌། དམངས་སྲོལ་ལ་ལ་དུས་སྐབས་ཤིག་ཏུ་དགོས་མཁོ་ལྡན་ལ་
དུས་སྐབས་གཞན་ཞིག་ཏུ་དགོས་མཁོ་མེད་པ། དེ་མིན་སྲོལ་བཟང་ལ་ལ་སྲོལ་
ངན་དུ་འགྱུར་བ་དང་སྲོལ་ངན་ལ་ལ་སྲོལ་བཟང་དུ་འགྲོ་བ་སོགས་རིགས་འདྲ་
མིན་སྣ་ཚོགས་ཤིག་ཡིན་པ་ལས། བཟང་ན་ཡུལ་དང་དུས་གང་དུའང་བཟང་བ།
• 164.



ལེའུ་བདུན་པ། དམངས་སྲོལ་རིག་གནས་ཀྱི་བྱེད་ནུས་དང་དགེ་མཚན་བཤད་པ།
ངན་ན་ཡུལ་དུས་གང་དུ་ངན་པ་ཞིག་གཏན་ནས་མ་ཡིན། དེས་གོང་དུ་ཞུས་པ་
ལྟར་དུ། དམངས་སྲོལ་རིག་གནས་འདིས་དམངས་བྱིངས་ཀྱི་འཚོ་བ་དང་སྤྱི་
ཚོགས་འཕེལ་རྒྱས་ཀྱི་དལ་མགྱོགས། གཞན་མིའི་འཚོ་བ་དང་འབྲེལ་བའི་རིག་
གནས་ཀུན་ལ་གོ་རིམ་དང་ཆེ་ཆུང་མི་འདྲ་བའི་ཤན་ཤུགས་ཐེབས་སྲིད་པས།
དམངས་སྲོལ་རིག་གནས་ལ་ཞིབ་དཔྱད་གཏོང་མཁན་རྣམས་ལ་མཚོན་ན།
དེང་སང་གི་སྤྱི་ཚོགས་འཕེལ་རྒྱས་ཀྱི་ཁ་ཕྱོགས་ལ་མི་འོས་པ་དང་། མི་དམངས་
མང་ཚོགས་ཀྱི་འཚོ་བ་རོལ་སྟངས་ལ་མི་འཚམ་པའི་དམངས་སྲོལ་རྙིང་བའི་སྐོར་
ལ་ཐེར་འདོན་བྱེད་དགོས་པ་དང་། གསར་དུ་དར་བའི་གོམས་སྲོལ་ངན་པར་
མཚང་འབྱིན་དགག་རྒྱག་བྱེད་རྒྱུའང་ཤིན་ཏུ་གལ་ཆེ།
སྔ་དུས་ལ་མཚོན་ན་བོད་མིའི་སྲོལ་རྒྱུན་དུ་ཡུལ་ཁོར་ལ་སྲུང་འཛིན་བྱེད་
པའི་ལུགས་སྲོལ་ལེགས་པ་ཞིག་ཡོད་དེ། 《རྒྱལ་པོ་ལུགས་ཀྱི་བསྟན་བཅོས་》
ལས། ཆུ་མཚོ་རི་བྲག་བཟང་པོ།། ཡུལ་གྱི་གཞི་བདག་རྟེན་པའི་གནས།། ཅུང་
ཟད་ཉམས་པར་མི་བྱ་ཞིང་།། བཀོད་པས་བརྒྱན་ལ་བཞག་པར་བྱ།། ཞེས་
བསྟན་པ་ལྟར། སྔོ་དུས་སུ་བོད་མི་རྣམས་ཀྱིས་ཆུ་ལ་ཆུ་ལྷ་ཡོད་པ་དང་། མཚོ་ལ་
མཚོ་ལྷ་ཡོད་པ། དེ་བཞིན་དུ་རི་དང་བྲག ཤིང་དང་ནགས་ཚལ་ལའང་ཡུལ་ལྷ་
གཞི་བདག་དང་ཀླུ་གཉན་བཙན་ ལ་ སོགས་ཡོད་པར་སྒོམ་སྟེ། མཚོ་ དང་།
མཚེའུ། གཙང་པོ། གངས་རི། བྲག་རི། རྫ་རི། ནགས་ཚལ་དང་སྤང་ཐང་། དེ་
བཞིན་དུ་སེམས་ལྡན་གྱི་སྲོག་ཆགས་ཀུན་ལ་བདག་གཅེས་བྱེད་པ། ཆུ་མཚོ་རི་
བྲག་ཤིང་སོགས་ནི་མི་མ་ཡིན་གྱི་གནས་ཡིན་པར་བཤད་པ་དང་། སྐྱེ་དངོས་
ཡོད་དོ་ཅོག་ལ་རྣམ་ཤེས་ཡོད་པར་སྨྲ་བ་ནི་སྐབས་དེའི་མི་བྱིངས་ཀྱི་དྲན་ཤེས་
ཤིག་ཡིན་ཞིང་། དེང་སང་གི་ལྟ་ཚུལ་གསར་བ་ལྟར་ན་དེ་ནི་རྨོངས་དད་ཀྱི་ཤོད་
• 165 .



༄༅ །།དམངས་སྲོལ་རིག་པ་སྤྱི་བཤད།
ཚུལ་ཡིན་ཞེས་པའི་ཐ་ཚིག་སྒྲོག་སྲིད་མོད། གནའ་རབས་དང་ཉེ་རབས་སུ་
བསླབ་བྱ་དང་ཐབས་ཤེས་དེ་དང་དེ་ལྟ་བུས་བོད་མི་རིགས་ལ་རང་ཉིད་འཚོ་
ཞིང་གཞེས་པའི་ཁོར་ཡུག་བཟང་པོ་མཐའ་དག་ལ་སྲུང་སྐྱོབ་ཐུབ་པའི་གོམས་
སྲོལ་བཟང་པོ་ཞིག་ཆགས་ཡོད། འོན་ཀྱང་། ཉེ་ལམ་དུ་སྔ་སོར་ཐུག་རེག་མི་ཆོག་
པའི་ས་ཁུལ་དུ་གཏེར་ཁ་སྔོག་འདོན་དང༌། གདོད་མའི་ནགས་ཚལ་གཏོར་
བཤིག་དང༌། སྨན་རྩ་བརྐོ་བ། ས་རྒོད་སློག་པ། རི་སྐྱེས་སྲོག་ཆགས་ལ་གནོད་
འཚེ་ཆེན་པོ་བཏང་པ་ལ་སོགས་རང་བྱུང་ཁོར་ཡུག་ལ་འཛེམ་མེད་དུ་སྤྱོད་ལེན་
བྱེད་པའི་སྲོལ་ངན་ཞིག་སྲིད་འཛིན་པ་དང་ཁེ་ལས་པ་མང་པོ་ཞིག་གི་གྲལ་དུ་
བཀྲམ་ནས། སྔར་ཡོད་གོམས་སྲོལ་བཟང་པོ་དེ་དག་རྨེག་མེད་དུ་འགྲོ་བཞིན་
ཡོད། སྲོལ་རྒྱུན་གྱི་གོམས་སྲོལ་གད་སྙིགས་སུ་འཇོག་པ་དང་མཁས་པའི་བསླབ་
བྱ་རྙིང་ཞན་དུ་བརྩི་བའི་ཁར། སྣོད་བཅུད་ཀྱི་ཁམས་འདི་བག་མེད་དུ་བེད་སྤྱོད་
པ་འདི་ནི་ལྟས་ངན་ཞིག་ཡིན་པ་དུས་ཐུང་ཐུང་ནང་དུ་ང་ཚོའི་མིག་ལམ་དུ་སྟོན་
གྱིན་ཡོད་དེ། སྔར་སྔོ་ལྗང་ཅན་གྱི་ས་གཞི་སྣུམ་བག་ཅན་ཞིག་ཡིན་ནའང་ད་ཆ་
སྐྱ་ཐིང་ངེར་རྡུལ་རླུང་འཚུབ་སར་གྱུར་བ་དང་། སྔར་མཚོ་དང་མཚེའུ་མོད་པོའི་
ནེའུ་གསིང་ཞིག་ཡིན་ནའང་ད་ཆ་བྱེ་ཐང་དུ་གྱུར་བ། སྔར་རྩྭ་རྩི་ཏོག་དང་ནགས་
ཚལ་གྱིས་ཁེངས་པའི་རི་ཀླུང་ཞིག་ཡིན་ནའང་ད་ཆ་སྐུ་ཐལ་མགོ་ལེབ་ཏུ་གྱུར་བ།
དེ་མིན་ད་དུང་ས་འོག་གི་ཆུ་ཉུང་དུ་ཕྱིན་པ་དང་། ནད་ཡམས་མང་དུ་ཕྱིན་པ་
སོགས་ཁོར་ཡུག་ཧ་ཅང་ཉམས་རྒུད་དུ་འགྲོ་བཞིན་པ་དང་། ལན་ལྡོག་པར་
དཀའ་ཞིང་མིའི་འཚོ་ཐབས་ལ་གནོད་འཚེ་ཆེན་པོ་སྐྲུན་པའི་འགལ་རྐྱེན་སྣ་
ཚོགས་ཤིག་གཅིག་རྗེས་གཉིས་མཐུད་དུ་ཐོན་གྱིན་ཡོད་པ་ལྟར་ལགས། དེ་ཡང་
《རྒྱལ་པོ་ལུགས་ཀྱི་བསྟན་བཅོས་》ལས། ཡུལ་འབྲོག་ས་གནས་སོ་སོ་རུ།། རང་
• 166 •



ལེའུ་བདུན་པ། དམངས་སྲོལ་རིག་གནས་ཀྱི་བྱེད་ནུས་དང་དགེ་མཚན་བཤད་པ།
སྐལ་གནས་ཀྱི་ལོངས་སྤྱོད་ལ།། མཐུན་པར་སྤྱད་པར་བྱ་བ་ལས། འདོད་ཆེན་
ཕྱོགས་ལྷུང་ཁྲིམས་ཀྱིས་དགག། ཅེས་གསུངས་པ་ལྟར། ཁོར་ཡུག་ཉམས་རྒུད་
དུ་འགྲོ་བཞིན་པའི་གནད་དོན་འདི་ལ་སྲུང་སྐྱོང་གི་འཆར་འགོད་དང་དོ་དམ་ལ་
ཤུགས་སྣོན། དེ་མིན་འབྲེལ་ཡོད་ཀྱི་ཁྲིམས་ལུགས་བཟོ་བའི་སྐབས་དུས་སུ།
སྔར་ཡོད་ཀྱི་གོམས་སྲོལ་བཟང་པོ་དག་གི་དགེ་ཆ་བསྡུ་ལེན་མཛད་ན་གཞོགས་
སྣོན་ཆེན་པོ་ལྡན་པ་ཐེ་ཚོམ་སྤུ་ཙམ་ཡང་མ་མཆིས།
བོད་ཀྱི་དམངས་སྲོལ་རིག་གནས་མང་ཆེ་བ་ཞིག་ནི་དུས་ཡུན་རིང་བོའི་
ནང་དུ་བོད་མི་བྱིངས་ནས་ཐུན་མོང་དུ་གསར་གཏོད་དང་རྒྱུན་འཛིན་བགྱིས་
པའི་ཐུན་མོང་གི་ཤེས་རབ་ཀྱི་ཉིང་བཅུད་དང་ཤེས་ཡོན་གྱི་གསོག་འཇོག་ཅིག་
ཡིན་པས། འདི་ཉིད་རྒྱུན་འཛིན་དང་དར་སྤེལ་བྱ་དགོས་པ་མ་ཟད། སྲོལ་
བཟང་བོ་དག་ལ་ཡག་ཐོགས་ཡག་བརྩེགས་དང་སྲོལ་ངན་པ་དག་སྙིགས་དོར་
བཅུད་ལེན་བྱ་རྒྱུ་ནི་དེང་རབས་བོད་མི་རྣམས་ཀྱི་ཕྲག་ཏུ་བབ་ཡོད་པ་ཡིན།
མདོར་ན། དམངས་སྲོལ་རིག་པའི་མཁས་པ་རྣམ་པར་དུས་རབས་ཀྱི་
རྐང་འདྲེན་དུ་གྱུར་བའི་ལུགས་སྲོལ་རྙིང་བ་དང་སྤྱི་ཚོགས་གོང་གི་འཕེལ་ཕྱོགས་
ལ་མི་འཚམ་པའི་གོམས་གཤིས་བཙོག་པའི་རིགས་དེ་དག་ལ་དགག་སྒྲུབ་དང་
གཙང་དག་བྱེད་པའི་འགན་འཁུར་ཡོད་པ་མ་ཟད། བཟང་ངན་མཉམ་འདྲེས་
དང་ཉ་ཉུང་མཉམ་བསྲེའི་རིགས་དེ་དག་སྙིགས་དོར་བཅུད་ལེན་བྱེད་པའི་
འགན་འཁུར་ཡོད་པ་ཡིན། མདོ་མཁར་བས་《མི་དབང་རྟོགས་བརྗོད》ལས།
སྲོལ་ལུགས་ལོག་པ་དག་མཆིས་ན་ནི། གནའ་བོའི་ཡིན་ཡང་དོར་བར་བྱེད།
སྲོལ་ལུགས་བཟང་པོ་དག་མཆིས་ན་ནི། གསར་བའི་ལུགས་ཡིན་ཡང་སྒྲུབ་པར་
བྱེད། ཅེས་གསུངས་ཡོད་པ་ཇི་བཞིན་དུ། དམངས་སྲོལ་གང་ལྟ་བུ་ཞིག་ཡིན་
• 167 .



༄༅ །།དམངས་སྲོལ་རིག་པ་སྤྱི་བཤད་
ནའང་དུས་ཀྱི་གོམ་འགྲོས་ལ་མཐུན་ཞིང་། སྤྱི་ཚོགས་ཀྱི་གནས་སྟངས་དང་
ལུགས་སྲོལ་ཡར་རྒྱས་གོང་འཕེལ་དུ་གཏོང་ནུས་པའི་ལུགས་བཟང་སྲོལ་ལེགས་
ཀྱི་ཕྱོགས་སུ་ཁ་ལོ་སྐྱོག་རྒྱུ་དེ་ཡིན།
སྨྲས་པ།
ཡུལ་སྲོལ་ཤེས་རིག་ཅིག་ཏུ་རྟོགས་མཁན་ཉུང་ནའང་། །
ཡུལ་སྲོལ་མི་བསྟུན་གང་ཟག་གླིང་ན་དཀོན། །
ཡུལ་སྲོལ་མི་རིགས་ཤིག་གི་རང་གཤིས་ཡིན། །
ཡུལ་སྲོལ་ལུས་ངག་ཡིད་དུ་འཇགས་པར་ཞུ། །
• 168.



ಆ39&3³3³33³3 333398393³341 ಘ²83+3+4³ 993393³83333
*
རུ་སྤོ་བ།
**ಆರ್ಕಕ್ + ++& #* ght೯೯೯೫೬5ಕ್ಕಾ೯ಸಿಕ್ಸ್
i&#x೯೯****೯೯೫eerಕ೯
gk #
ರ್ಕ#6೯೯45² #E
*೯೯ರ್೯ಕ್ರffF4ex
F
'KF #² &
4 #5+ # #F* F**
***E 66*6ಣಾ ಕಣಾ೯೪೯೯೬ ' 6೯# 6೯೯೬೯' #EF4



---་
，，
-
.………
…
ལེའུ་བརྒྱད་པ།
རྒྱལ་ཁབ་གཞན་དུ་དམངས་སྲོལ་རིག་པའི་ལྟ་དགོངས་
བྱུང་འཕེལ་གྱི་ཚུལ་སྤྱི་ཙམ་བརྗོད་པ།
དམངས་སྲོལ་རིག་པ་འདི་དར་བ་ནས་བཟུང་མཁས་པ་གང་མང་ཞིག་
ནས་ལྟ་ཕྱོགས་མི་འདྲ་བའི་སྒོ་ནས་ཚིག་འགྲེལ་དང་དོན་འགྲེལ་གནང་ཡོད་ལ།
དེ་དག་ལས་ལྟ་སྟངས་ལ་ལས་འཛམ་གླིང་གི་དམངས་སྲོལ་རིག་པའི་དཔྱད་
འཇོག་ཐད་ལ་ནུས་ཤུགས་ཆེན་པོ་ཐེབས་ཡོད། གཤམ་ནས་སྤྱིར་དམངས་སྲོལ་
རིག་པའི་རིག་གཞུང་གི་འཕེལ་རིམ་ནང་དུ་ཤུགས་རྐྱེན་ཐེབས་པ་དང་། བྱེ་བྲག་
ཏུ་རྒྱལ་ཁབ་དང་མི་རིགས་སོ་སོའི་དམངས་སྲོལ་རིག་ཚན་དར་འཕེལ་ནང་དགེ་
ཚན་ཆེན་པོ་ཐེབས་མྱོང་བའི་ལྟ་ལུགས་འགའ་བརྗོད་པར་བྱ།
གཅིག འཇར་མན་རྒྱལ་ཁབ།
བཟོ་ལས་དེང་རབས་ཅན་གྱི་རྔམ་ཤུགས་དེ་སའི་གོ་ལའི་ཕྱོགས་ཡོངས་
སུ་རིམ་གྱིས་ཁྱབ་རྗེས་སུ། སྲོལ་རྒྱུན་རིག་གནས་ལ་དོ་སྣང་མཛད་པའི་མཁས་
•171：



༄༅ །།དམངས་སྲོལ་རིག་པ་སྤྱི་བཤད།
པ་སྐོར་ཞིག་གིས། དེང་རབས་རིག་གནས་ཀྱིས་མི་དང་རང་བྱུང་ཁམས་བར་དུ་
གདོད་མ་ནས་ཡོད་པའི་འབྲེལ་ཐག་བཅད་པ་དང་། སྙན་ངག་གསར་བ་ནི་ཚིག་
སྤུས་དོན་སྟོང་གི་རོལ་རྩེད་ཙམ་ཡིན། འཇན་མན་གྱི་ཞིང་བའི་དམངས་ཁྲོད་དུ་
རྒྱུན་སྤེལ་བྱེད་ཀྱིན་ཡོད་པ་དེ་ནི་འཇར་མན་རིག་གནས་ཀྱི་སྲོག་ཤིང་དང་།
སྒོས་སུ་དམངས་གླུ་ནི་འཇར་མན་རིག་གནས་ཀྱི་མ་ཕྱི་ཡིན་ཕྱིན། འཇར་མན་
མི་རིགས་ཀྱི་མི་རིགས་སྙིང་སྟོབས་རྒྱུན་སྤེལ་བྱེད་པར་དམངས་ཁྲོད་རིག་གནས་
འཚོལ་སྡུད་དང་སླར་གསོ་ལས་གཞན་ལ་རེ་ལྟོས་བྱེད་ས་མེད་པར་བསམ་པ་
རེད། ལྟ་བ་དེ་འདོན་མཁན་གཙོ་བོ་ནི་འཇར་མན་གྱི་རིག་གནས་འཆར་ཡན་
སྨྲབ་བོ་ཧའེ་ཏེར་(Johann Herder 1744 – 1803 )ལ་སོགས་པ་ཡིན།
ཧའེ་ཏེར་གྱི་ལྟ་ཚུལ་དེ་ཡིས་འཇར་མན་དམངས་སྲོལ་རིག་པའི་སྲོལ་
འབྱེད་མཁན་ཀུ་ལན་གཅེན་གཅུང་གཉིས་ལ་ ཐད་ ཀར་ཤུགས་རྐྱེན་ཐེབས་
གཤིས། ཡ་ཀུ་པོ་ཀུ་ལན་( Jacob Grimm, 1785 ལ 1863)དང་བོས་ཇན་ཀུ་
ལན་( Wilheim Crimm, 1786 མ 1859)གཉིས་ཀྱིས། དམངས་གླུའི་
གསར་གཏོད་ནི་མི་རང་ག་བ་སུ་ལའང་འབྲེལ་བ་མེད་པར། དེ་ནི་འབངས་མི་
ཐུན་མོང་གི་བློ་གྲོས་རྩལ་ལས་ཐོན་པའི་གཅེས་ནོར་ཞིག་ཡིན་ཞིང་། དེ་ནི་རིན་
ཐང་བྲལ་བའི་རིག་གནས་སྣང་ཚུལ་ཞིག་ཡིན་ཚུལ་གྱི་རྨང་གཞི་བཞག་ནས།
ཁོང་གཉིས་ཀྱིས་དམངས་ཁྲོད་སྙན་ངག་གི་ཐོག་མའི་རྣམ་པ་ནི་ལོ་རྒྱུས་སྙན་
ངག་ཡིན་པར་འདོད་པ་དང་། ལོ་རྒྱུས་སྙན་ངག་དེའི་འབྱུང་ཁུངས་ནི་ལྷ་སྒྲུང་
དང་འབྲེལ་བ་ཟབ་མོ་ཡོད་པར་བཤད། དེའི་སྟབས་ཀྱིས་ཕུ་ནུ་གཉིས་ཀྱིས་
དམངས་ཁྲོད་ངག་རྒྱུན་རིག་གནས་ལ་མཐོང་ཆེན་གནང་ནས། སྔ་གཞུག་ཏུ་
སྐད་གྲགས་ཆེ་བའི་བྱིས་པ་དང་ཁྱིམ་ གྱི་ གཏམ་རྒྱུད་ ཕྱོགས་བསྒྲིགས་དང་།
， 172 •



ལེའུ་བརྒྱད་པ། རྒྱལ་ཁབ་གཞན་དུ་དམངས་སྲོལ་རིག་པའི་ལྟ་དགོངས་བྱུང་འཕེལ་གྱི་ཚུལ་བརྗོད་པ།
འཇར་མན་གྱི་ངག་རྒྱུན། འཇར་མན་གྱི་ལྷ་སྒྲུང་སོགས་པར་སྐྲུན་བྱས། ཀུ་ལན་
གཅེན་གཅུང་གཉིས་ཀྱི་དམངས་སྲོལ་རིག་གནས་ཞིབ་འཇུག་བྱེད་ཚུལ་དེས་
འཇར་མན་མི་རིགས་རིག་གནས་སྐྱུར་གསོ་དང་ཧྥ་རན་སེས་འཇར་མན་རྒྱལ་
ཁབ་ལ་ཆབ་སྲིད་ཕྱོགས་ནས་ཐེ་གཏོགས་དམིགས་ཡུལ་ཕྱིར་ལྡོག་བྱེད་པའི་
ཕྱོགས་ལ་ཐད་ཀར་རམ་འདེགས་བཞག་པ་རེད། མི་རིགས་ལ་དགའ་བ་དང་
རྒྱལ་ཁབ་ལ་གཅེས་པའི་བསམ་འདུན་དེ་ནི་ཀུ་ལན་སྤུན་ཟླ་གཉིས་ཀྱི་དམིགས་
སྒོ་གཙོ་བོ་དང་བསམ་བློའི་སྲོག་རྩ་ཡིན་ལ། དམངས་ཁྲོད་ངག་རྒྱུན་གྱི་གདོད་
མའི་མཛེས་ཉམས་དེ་ནི་ངེས་པར་དུ་རྒྱུན་སྤེལ་བྱེད་པའི་ཐད་ལ་དོ་སྣང་ཆེན་པོ་
བྱས་པ་རེད།
དེའི་རྗེས་སུ་ཁྱབ་སྤེལ་གྱི་གཞུང་ལུགས་སྨྲ་བ་པན་ཧོས་(Theodor Ben-
fey, 1809 ~1881)ཀྱིས། ལྷ་སྒྲུང་གི་འབྱུང་ཁུངས་ནི་ལྷའི་མིང་ཙམ་ལ་བརྟེན་
ནས་དཔྱད་ཚུལ་དེར་བློས་མ་འདོད་དེ། གཏམ་རྒྱུད་ཞིབ་འཇུག་བྱེད་ན་གཏམ་
རྒྱུད་དེ་ཁྱབ་སྤེལ་ཇི་ལྟར་བྱུང་ཚུལ་དེའི་མགོ་ཁུངས་ནས་འགོ་ཚུགས་པ་དང་།
ཁོང་གིས་རྒྱ་གར་གྱི་གཏམ་རྒྱུད་ཕྱོགས་བསྒྲིགས་ལེའུ་ལྔ་ཡིག་སྒྱུར་གནང་ཞིང་།
དེའི་རྨང་གཞིའི་སྟེང་ནས་ཨོ་གླིང་གི་གཏམ་རྒྱུད་ཚང་མ་རྒྱ་གར་ནས་འགྱུར་
ཡོང་བ་དང་། གཏམ་རྒྱུད་ཡོད་ཚད་ཀྱི་ཁུངས་རྒྱ་གར་ལ་ཐུག་ཡོད་པ། དེས་རྒྱུ་
གར་དང་ཨོ་གླིང་བར་དུ་རིག་གནས་ཀྱི་འབྲེལ་བ་ཡོད་ཚུལ་སྨྲས། དེ་མིན་རིག་
གཞུང་གི་དཔྱད་ཐབས་དང་གཞུང་ལུགས་ཀྱི་སྐོར་ལའང་ལྟ་ཚུལ་ལེགས་པོ་ཞིག་
བཏོན་ལ། ཁོང་གི་གཞུང་ལུགས་དེ་ལ་འཇར་མན་དང་ཧྥ་རན་སེ་སོགས་རྒྱལ་
ཁབ་ཏུ་གདེང་འཇོག་ཆེན་པོ་ཐོབ་པ་རེད། །
དུས་རབས་བཅུ་དགུའི་སྨད་ཙམ་ལ། མེ་ཡུ( John Meier, 1864 མ
，173 •



༄༅ །།དམངས་སྲོལ་རིག་པ་སྤྱི་བཤད།
1953) བྱ་བའི་དམངས་སྲོལ་རིག་གནས་ཞིབ་འཇུག་མཁན་གྱིས་འཇར་མན་གྱི་
དམངས་སྲོལ་རིག་པ་གོང་འཕེལ་ཐད་ལ་བྱས་རྗེས་ཆེན་པོ་ཞིག་བཞག་ཡོད།
ཁོང་གིས་དམངས་གླུ་གསར་རྩོམ་གྱི་གོ་རིམ་ལ་ཞིབ་ཏུ་དཔྱད་པ་བཏང་རྗེས། ཀུ་
ལན་ཕུ་ནུ་གཉིས་ཀྱིས། དམངས་གླུ་ནི་མི་ཀུན་གྱིས་ཐུན་མོང་དུ་གསར་གཏོད་
བྱས་པར་སྨྲ་བ་དེར་དགག་སྟེ། དམངས་གླུའི་གསར་རྩོམ་སྐབས་སུ་དམངས་
ཁྲོད་སྙན་ངག་པས་ནུས་པ་ཆེན་པོ་ ཐོན་ཞིང༌། དམངས་གླུ་མང་ཆེ་བ་ནི་
དམངས་ཁྲོད་སྙན་ངག་པས་གསར་རྩོམ་བྱས་ནས་དུས་ཡུན་རིང་བོ་ཞིག་གི་
ནང་དུ་དམངས་ཁྲོད་ལ་ཁྱབ་ཞོར་དུ་ཇེ་མཛེས་ཇེ་ལེགས་ལས་བྱུང་བ་ཡིན་པར་
བཤད མེ་ཡུ་ཡི་ལྟ་སྟངས་དེ་ནོ་མན་(Hans Naumaun, 1885 – 1951)
གྱིས་རྒྱུན་འཛིན་བྱས་པ་མ་ཟད། ལྟ་སྟངས་དེ་གཞི་བྱས་ནས་དམངས་ཁྲོད་རིག་
གནས་ཀྱི་འབྱུང་ཁུངས་ནི་མཐོ་རིམ་རིག་གནས་སམ་སྐུ་དྲག་རིག་གནས་དེ་
ཡིན་པར་འདོད་པའི་ལྟ་ཚུལ་བྱུང་། ནོ་མན་གྱིས་བཤད་རྒྱུར། དམངས་ཁྲོད་
རིག་གནས་དེ་ཉིད་སྔ་སོར་ཤེས་ལྡན་པའམ་མཐོ་རིམ་སྤྱི་ཚོགས་ནང་དུ་བྱུང་
སྤེལ་གནང་བ་ཡིན་ལ། ཕྱི་མར་རིམ་གྱིས་རྒྱ་ཆེའི་དམངས་ཁྲོད་དུ་ཁྱབ་སྤེལ་བྱུང་
བ་ན་སྔར་གྱི་རྣམ་པ་ཇི་བཞིན་དུ་སྤེལ་མ་ཐུབ་པ་དང་། ཡང་ན་ཁྱད་ཆོས་ཁ་ཤས་
འགྱུར་བའི་ཚུལ་དུ་དམངས་ཁྲོད་དུ་དར་བ་དེ་ཡིན་པར་སྨྲ།
སྤྱིར་དུས་ཀྱི་ཆ་ནས་བལྟས་ན་འཇར་མན་གྱིས་དམངས་སྲོལ་རིག་པར་
དཔྱད་འཇོག་བྱ་དུས་ནི་རྒྱལ་ཁབ་གཞན་པ་ཀུན་ལས་ཅུང་སྔ་གྲས་ཡིན་མོད།
འོན་ཀྱང་། དར་སྤེལ་དུ་གཏོང་བའི་གོམ་སྟབས་དེ་འདྲ་མགྱོགས་པོ་ཞིག་མིན་
པར་སྣང་། དཔེར་ན། ཀུ་ ལན་ གཅེན་གཅུང་ གཉིས་ཀྱིས་སྤྱི་ལོ་1815ནས་
དམངས་སྲོལ་རིག་པའི་ཚོགས་པ་འཛུགས་དགོས་པའི་རེ་བ་བཏོན་མྱོང་ནའང་།
• 174.



ལེའུ་བརྒྱུད་པ། རྒྱལ་ཁབ་གཞན་དུ་དམངས་སྲོལ་རིག་པའི་ལྟ་དགོངས་བྱུང་འཕེལ་གྱི་ཚུལ་བརྗོད་པ།
དེ་ནས་ལོ་ ངོ༌ བདུན་ བཅུ་ ལྷག་ འགོར་ བའི་1891ལོར་ད་ གཟོད་ པོ་ ལན་
དམངས་སྲོལ་རིག་པའི་ཚོགས་པ་བཙུགས་པ་དང༌། འཇར་མན་རྒྱལ་ཁབ་རིམ་
པའི་དམངས་སྲོལ་རུ་ཁག་1904ལོར་མ་གཏོགས་འཛུགས་མ་ཐུབ་པ་ལས་
མཚོན་ནུས་སོ། །
གཉིས། དབྱིན་ཇི་རྒྱལ་ཁབ།
དབྱིན་ཇིའི་དམངས་སྲོལ་རིག་པའི་གཞུང་ལུགས་ཐད་དུ་ཐོག་མར་བྱས་
རྗེས་འཇོག་མཁན་ནི་དབྱིན་ཇི་བ་རང་མ་ཡིན་པར། འཇར་མན་པ་མོ་ལི་(Max
Muiler, 1858 – 1900) ཞེས་འབོད་པའི་མི་དེ་ཡིན། ཁོང་གིས་ཨོ་གླིང་གི་
མི་རིགས་ཡོངས་ཀྱི་སྐད་ཆ་ནི་སྔ་སོར་སྐད་ཁུངས་གཅིག་ལས་བྱུང་བ་དང༌། རྗེས་
སུ་མི་རྣམས་ས་ཁུལ་སོ་སོར་གཞིས་སྤོར་བས་ཡུལ་སྐད་འདྲ་མིན་བྱུང་བ་དང་།
དེ་མིན་སྔ་སོའི་དུས་སུ་ལྷའི་མིང་ཡང་བརྗེད་པས། མི་རབས་ཕྱི་མ་རྣམས་ཀྱིས་
གཏམ་རྒྱུད་སྣ་ཚོགས་སྤེལ་བ་དང་བརྟེན་ནས་ལྷ་སྒྲུང་ལ་སོགས་ཀྱང་རིམ་གྱིས་
བྱུང་བར་སྨྲས། ལྟ་བ་འདིའི་རྗེས་སུ་བསྙེགས་མཁན་དང་འཛིན་སྤེལ་བྱ་མཁན་
ཡང་མི་ཉུང་བ་ཞིག་མཆིས་མོད། འོན་ཀྱང་། མཁས་པ་ཁ་ཅིག་གིས་ལྟ་བ་འདི་
བྱུང་མ་ཐག་ནས་དེ་སྐྱོན་ཅན་དུ་བརྩིས་ནས་ཁས་ལེན་མ་བྱས་པ་རེད། སྒོས་སུ་
མིའི་རིགས་རིག་པའི་སྲོལ་འབྱེད་མཁན་དུ་གྲགས་པའི་ཨེ་ཏེ་ཧུ་ཐེ་ལུ་( Edward
Tylor, 1832 - 1917) ཡི་སྙན་གྲགས་ཅན་གྱི་ཕྱག་རྩོམ་《གདོད་མའི་རིག་
གནས་》ཞེས་བྱ་བ་དེ་དཔར་དུ་བསྐྲུན་རྗེས། གོང་གི་མོ་ལིའི་ལྟ་བ་དེ་ཅིག་ཅར་
དུ་བཅོམས་པར་གྲགས།
•
75 •



༄༅ །།དམངས་སྲོལ་རིག་པ་སྤྱི་བཤད།
ཨེ་ཏེ་ཧྭ་ཐེ་ལུས་ཆོས་ལུགས་ཀྱི་ལྟ་གྲུབ་སྤྱད་ནས་སྐྱེ་དངོས་ཐམས་ཅད་
ལ་རྣམ་ཤེས་ཡོད་པ་དང་། དམངས་སྲོལ་ནི་གདོད་མའི་ཤུལ་ལྷག་རིག་གནས་
ཡིན་པར་སྨྲ་བ་དེ་ནི་སྤྱིར་འགྲོ་བ་མིའི་རིག་གནས་ལ་ཞིབ་འཇུག་བྱེད་པར་
ཤུགས་རྐྱེན་ཆེན་པོ་ཐེབས་ཡོད་ལ། དབྱིན་ཇིའི་དམངས་སྲོལ་རིག་པར་སྐུལ་
འདེད་ཤིན་ཏུ་ཆེ། ཁོང་གིས་འགྲོ་བ་མིའི་སྤྱི་ཚོགས་འདི་ནི་མདུན་ནས་མདུན་
དུ་སྤེལ་དགོས་པ་ཞིག་ཡིན་སྟབས། སྤྱི་ཚོགས་དང་རིག་གནས་དེ་ཇི་ལྟར་གོང་
སྤེལ་གཏོང་བའི་ཕྱོགས་ལ་དོ་སྣང་དང་བསམ་བློ་གཏོང་དགོས་པ་ལས། ཀུ་ལན་
གཅེན་གཅུང་གི་འདོད་ཚུལ་ལྟར་དམངས་སྲོལ་གྱི་བསམ་བློ་དེ་སླར་བཞེངས་བྱ་
རྒྱུ་དེ་གལ་མི་ཆེ་བ་དང་། དམངས་སྲོལ་ནི་ལོ་རྒྱུས་འཕེལ་རིམ་ཁྲོད་སྔར་གྱི་རིག་
གནས་རྙིང་བ་ཤུལ་དུ་ལུས་པའི་རིག་གནས་སྣང་ཚུལ་ཞིག་ཡིན་ཕྱིན། བསྒྱུར་
བཅོས་དང་ལེགས་བསྒྱུར་མ་བྱས་ན་དེང་རབས་སྤྱི་ཚོགས་ནང་དུ་དགོས་གལ་
མེད་པར་སྨྲས།
རྗེས་སུ་ཏར་ཝན་གྱི་《 འཕེལ་འགྱུར་སྨྲ་བའི་》ཤུགས་རྐྱེན་འོག་ནས།
དམངས་སྲོལ་རིག་པར་སྨྲ་བ་རྣམས་ཀྱིས། དམངས་སྲོལ་སྣང་ཚུལ་དེས་སྤྱི་
ཚོགས་ལ་བྱེད་ནུས་ཅི་ཡོད་པ་དང་། ཐ་ན་དམངས་ཁྲོད་ཀྱི་ངག་རྒྱུན་དུ་སྤེལ་
བའི་ངག་རྩོམ་ལ་དཔྱད་དུས་ཀྱང་གནའ་རྩོམ་རྐྱང་རྐྱང་ལ་དཔྱད་པའི་གནས་
ཚུལ་རེ་ཞིག་བྲིན་རྒྱུགས་ཆེ། སྐབས་དེར་དམངས་སྲོལ་རིག་གནས་ཀྱི་བྱ་བ་བྱེད་
མཁན་ཕལ་ཆེ་བས་འཕེལ་འགྱུར་སྨྲ་བའི་གཞུང་ལུགས་སྤྱད་ནས་མིའི་རིགས་ཀྱི་
སྤྱི་ཚོགས་གོ་རིམ་དེ་ལ་རྟོགས་དཔྱོད་གཙོ་བོ་གནང་བ་རེད། དུས་དེར་དམངས་
སྲོལ་མཁས་ཅན་མཚན་སྙན་གྲགས་ཆེ་བ་དྲུག་བྱུང་བར་གྲགས། མཁས་པ་དེ་
དག་ནི་《 གོམས་སྲོལ་དང་ལྷ་སྒྲུང》དང་《 ལྷ་ཆོས་དང་ཆོས་ལུགས》དང་
• 176 •



ལེའུ་བརྒྱད་པ། རྒྱལ་ཁབ་གཞན་དུ་དམངས་སྲོལ་རིག་པའི་ལྟ་དགོངས་བྱུང་འཕེལ་གྱི་ཚུལ་བརྗོད་པ།
《ཆོས་ལུགས་ཀྱི་བྱུང་འཕེལ》སོགས་རྩོམ་མཁན་གྱི་ཨན་ཏེ་ལོ་ལང་( Andrew
1ang , 1844 མ1912)དང་། ཡུན་རིང་དུ་དམངས་སྲོལ་རིག་པའི་བྱ་གཞག་
ལ་འབད་བརྩོན་ལྷོད་མེད་བྱེད་མཁན་དང༌། དམངས་སྲོལ་ གཞུང་ལུགས་
ཕྱོགས་ལ་དོ་སྣང་མཛད་པ། 《དམངས་སྲོལ་རིག་པའི་ལག་དེབ》དང་《 ལོ་
རྒྱུས་རིག་ གཞུང་ གི་དམངས་སྲོལ་རིག་པ》ཞེས་བྱ་བའི་རྩོམ་པ་ པོ་ ཀོ་མོ་
(George Gomme，1853 མ 1916) དང་། དབྱིན་ཇིའི་མི་རིགས་ཀྱི་
དམངས་སྲོལ་ལ་དཔྱོད་མཁན་ན་ཐུ་(Alfred Nut ， 1840 ~ 1930) དང་།
ཧྥེ་གླིང་གི་ཚོ་བའི་རིག་གནས་ལ་དཔྱོད་མཁན། སྙན་གྲགས་ཆེ་བའི་《ཧྥ་རན་
སེའི་ངག་རྒྱུན་》གྱི་རྩོམ་པ་པོ་ཧ་ཐུ་ལན་ཏེ་( Edwin Hartland 1848 མ
1927)དང་། གཞན་གཉིས་ནི་ཁུ་ལོ་ཏེ ( Edward Clodd ,1840 - 1930)
དང་ཁུ་ལོ་སི་ཏོན་(Wiliarm Clouston ，1843 – 1896)བཅས་སོ། །
གཞན་ཡང་སྐབས་དེར་དབྱིན་ཇིའི་དམངས་སྲོལ་ཚོགས་པས་ཕུལ་དུ་
བྱུང་བའི་མཁས་པ་མང་པོ་ཞིག་རང་གི་ཚོགས་ཁག་ནང་དུ་བསྡུ་བ་དང་། དེ་
དུས་སྙན་གྲགས་ཆེ་བའི་བུད་མེད་དམངས་སྲོལ་མཁས་པ་འགའ་བྱུང་ཡོད་དེ།
15 saỸarồiasaET 18/8 TĂ( Ladyalice Gom-
me, 1852 – 193) དང་། 《 ཐལ་སྐུ་བུ་མོའི་གཏམ་རྒྱུད་》མི་འདྲ་སུམ་
བརྒྱ་དང་བཅོ་བརྒྱད་ཞིབ་བསྡུར་བྱས་ནས་《 ཐལ་སྐུ་བུ་མོ》ཞེས་བྱ་བའི་རྩོམ་པ་
པོ་ཁོ་སི་(Marian Cox ,1860 - 1916)དང་། ཀོ་མོའི་《དམངས་སྲོལ་རིག་
པའི་ལག་དེབ》བསྐྱར་དུ་བཟོ་བཅོས་རྒྱག་མཁན་པན་ཉེ( Charlotte Bume
)སོགས་ཡིན་སྐད། དེ་མིན་འཛམ་གླིང་ན་སྙན་གྲགས་ཆེ་བའི་《གསེར་གཡུ》
ཡི་རྩོམ་པ་པོ་ཧྥེ་ལེ་ཙེ་(James Frazer ,1854 – 1941) ཡིས་དབྱིན་ཇིའི་
：177.



༄༅ །།དམངས་སྲོལ་རིག་པ་སྤྱི་བཤད།
དམངས་སྲོལ་རིག་པ་གོང་སྤེལ་གྱི་ཐད་ལ་མཛད་རྗེས་ཆེན་པོ་བཞག་ཡོད་པ་
རེད། དེའང་གོང་ཞུས་མཁས་པ་ཆེན་མོ་དེ་དག་སྐུ་གཤེགས་རྗེས་དབྱིན་ཇིའི་
དམངས་སྲོལ་རིག་པའི་བྱ་གཞག་ཀྱང་ཉམས་རྒུད་དུ་སོང་བ་རེད། རྒྱུ་མཚན་ནི།
གོང་གི་མཁས་པ་དེ་ལས་མང་ཤོས་ནི་རྩོམ་པ་པོ་དང་། རྩོམ་སྒྲིག་པ་དང་། སྲིད་
གཞུང་གི་ཐབས་ཇུས་པ་བཅས་ཡིན་གཤིས། སློབ་གྲྭའི་སློབ་ཁྲིད་ཀྱི་གར་སྟེགས་
སུ་སློབ་སྟོན་མ་གནང་བ་དང་རྗེས་འཇུག་གི་སློབ་བུ་མ་བསྐྱངས་པའི་རྐྱེན་གྱིས་
སོ། ། འོན་ཀྱང་དབྱིན་ཇིའི་དམངས་སྲོལ་རིག་པའི་བསམ་བློ་ལྟ་ཚུལ་དེས་རྒྱལ་
ཁབ་མང་པོ་ཞིག་གི་མཁས་པ་གང་མང་ལ་ད་ལྟའི་བར་དུ་ཤུགས་རྐྱེན་ཐེབས་
ཀྱིན་ཡོད་པ་རེད།
གསུམ། ཧྥ་རན་སེ་རྒྱལ་ཁབ།
ཧྥ་རན་སེའི་དམངས་སྲོལ་རིག་པའི་དཔེ་དེབ་ ཐོག་མ་ནི། ཧྥ་རུར་
(Claude Fauriel ,1772 ལ 1844)གྱིས་སྤྱི་ལོ་1824ལོར་《 དེང་རབས་ཀེ་
རུ་སེ་དམངས་གླུ》ཞེས་བྱ་བའི་ཕྱག་རྩོམ་པར་དུ་བསྐྲུན་པ་དེ་ཡིན། ཧྥ་རུར་
གྱིས། དམངས་གླུ་གང་དག་ལས་ཀེ་རུ་སེའི་མི་རིགས་ཀྱི་སྙིང་སྟོབས་མཚོན་
བསྟན་བྱས་ཡོད་པ་གཙོ་བོར་སྨྲས། རྗེས་སུ་འཇར་མན་གྱི་དམངས་སྲོལ་རིག་
གཞུང་གི་ཤུགས་རྐྱེན་ཐེབས་ནས། ཧྥ་རན་སེའི་དམངས་སྲོལ་མཁས་པ་རྣམས་
ཀྱིས་ཀྱང་དམངས་ཁྲོད་སྙན་གླུ་ནི་ཧྥ་རན་སེའི་མི་རིགས་སྙིང་སྟོབས་མཚོན་བྱེད་
དུ་འདོད་པ་རེད། དེ་མིན་འཇར་མན་པ་པན་ཧོས་ཀྱི་ལྟ་བའི་རྗེས་འབྲང་མཁན་
གྱི་མཁས་པ་འགའ་ཡང་བྱུང་ཡོད་དེ། དེ་ཚོ་ནི་ཧྥ་རོ་སི་(Gaston Paris ，
• 178.



ལེའུ་བརྒྱུད་པ། རྒྱལ་ཁབ་གཞན་དུ་དམངས་སྲོལ་རིག་པའི་ལྟ་དགོངས་བྱུང་འཕེལ་གྱི་ཚུལ་བརྗོད་པ།
1839 ལ 1903）དང་ཤིག་ཐི་( Gedeon Huet, 1860 མ 1921)དང་། ཁོ་སི་
ཁོན་(Emmanuei Cosquin ,1841 མ 1921) བཅས་ལ་སོགས་ཡིན། ཁོང་
རྣམ་པ་ནི་སྒྲ་རིག་པའི་ཕྱོགས་ལ་ཤིན་ཏུ་མཁས་ཤིང་། ལྟ་བའི་ ཐད་ནས་
དམངས་ཁྲོད་གཏམ་རྒྱུད་ཀྱི་ཁུངས་རྒྱ་གར་ཡིན་པར་སྨྲ་བའི་རྗེས་འཛིན་པ་ཤ་
སྟག་ཡིན་ནོ། ། །
དུས་རབས་བཅུ་དགུ་བའི་མཇུག་ཏུ། དབྱིན་ཇིའི་དམངས་སྲོལ་རིག་
པའི་གཞུང་ལུགས་ཀྱི་ལྟ་བ་འཛམ་གླིང་གི་ཡུལ་གྲུ་མང་པོར་ཁྱབ་ནས་དེར་ཡིད་
རྟོན་བྱེད་མཁན་མི་ཉུང་བ་ཞིག་མཆིས། ཧྥ་རན་སེའི་དམངས་སྲོལ་མཁས་པ་
རྣམས་ཀྱིས་ཀྱང་འཕེལ་འགྱུར་སྨྲ་བའི་དམངས་སྲོལ་གྱི་སྤྱི་ཚོགས་བྱེད་ནུས་ལ་
དབྱེ་ཞིབ་གནང་བའི་དཔྱད་ཐབས་དེ་དང་ལེན་བྱས་པ་རེད། དེའི་ཕྱོགས་ལ་
སྙན་གྲགས་ཆེ་བའི་མཁས་པ་ནི། བན་རེ་ན་(Amodvan Gennep, 1873 ལ
1957) ༑ ཧྲིན་ཏེ་ཧོ (Piere Saintyves, 1870 - 1935） གཉིས་ཡིན།
དེའང་བན་རེ་ན་ནི་མིའི་རིགས་རིག་པའི་ཕྱོགས་ལ་ཞིབ་འཇུག་བྱེད་པའི་མཁས་
པ་ཞིག་ཡིན་མོད། ཁོང་གིས་ཨོ་སི་ཁྲུ་རི་ཡའི་གདོད་མའི་མི་རིགས་ཀྱི་དམངས་
ཁྲོད་དུ་དར་བའི་ཆོ་ག་སྣ་ཚོགས་ལ་དཔྱད་པ་བཏང་སྟེ་དཔྱད་རྩོམ་མང་པོ་ཞིག་
བྲིས། ཁོང་གིས་ཧྥ་རན་སེའི་མཁས་པ་རྣམས་ཀྱིས་དམངས་སྲོལ་ལ་ཞིབ་འཇུག་
བྱ་དུས་དམངས་སྲོལ་དཔྱད་གཞི་ཡིག་ཚང་ཁོ་ནར་བརྟེན་པའི་སྲོལ་རྒྱུན་ཐབས་
ལམ་དེ་ལ་སྐྱོན་ཡོད་པར་དགོངས་ནས། དམངས་སྲོལ་རིག་པ་ནི་དམངས་སྲོལ་
གོམས་གཤིས་དང་མི་རིགས་ཀྱི་འཚོ་བའི་བྱེད་སྟངས་ཞིབ་འཇུག་བྱེད་པའི་རིག་
གཞུང་ཞིག་ཡིན་ཕྱིན། ངེས་པར་དུ་དམངས་ཁྲོད་དུ་སོང་ནས་རྩད་ཞིབ་བྱེད་པ་
གལ་ཆེན་དུ་འཛིན་དགོས་པའི་ལྟ་བ་བཏོན། བན་རེ་ན་ཡིས་ཚེ་མཇུག་ཏུ་པར་
• 179 •



༄༅ །།དམངས་སྲོལ་རིག་པ་སྤྱི་བཤད།
བསྐྲུན་མཛད་པའི་《དེང་རབས་ཧྥ་རན་སེའི་དམངས་སྲོལ》ཞེས་བྱ་བ་ལ་
སོགས་ཀྱི་བསྟན་བཅོས་ནི་དམངས་སྲོལ་རིག་པའི་རྗེས་འཇུག་པ་རྣམས་ལ་
མཚོན་ན་ལུང་འདྲེན་ས་དང་གཞི་འཛིན་ས་རུ་གྱུར་བར་གྲགས།
དེའི་རྗེས་སུ་བྱུང་བའི་དམངས་སྲོལ་རིག་པའི་མཁས་པ་ཁུ་འུར་ལོ་ཐི་
( Patrice Coirault）ཡིས་དམངས་ཁྲོད་རིག་གནས་ལ་ཞིབ་འཇུག་བྱས་པའི་
མཛད་རྗེས་གཙོ་བོ་ནི། འཇར་མན་པ་ནོ་མན་གྱིས་དམངས་སྲོལ་སྐུ་དྲག་རིག་
གནས་ལས་བྱུང་བར་སྨྲ་བའི་ལྟ་བ་དེར་བཟོ་བཅོས་བརྒྱབ་པ་དང་། དམངས་
ཁྲོད་སྙན་ངག་དང་ཡིག་ཐོག་སྙན་ངག་དང་། དམངས་གླུ་བཅས་ལ་རྒྱུན་མཐུད་
ཀྱི་གོ་རིམ་ཡོད་པའི་ལྟ་བ་བཏོད་པ་དེ་ཡིན། གཞན་གཤིབ་བསྡུར་ལྷ་སྒྲུང་རིག་
པར་མཁས་པའི་ཏེ་མེ་ཆིར( George Durmezil） ནི་དེང་རབས་ཧྥ་རན་སེའི་
དམངས་སྲོལ་མཁས་པའི་གྲས་སུ་སྙན་གྲགས་ཆེས་ཆེར་ལྡན་པ་ཞིག་ཡིན། ཁོང་
གིས་ལྷ་སྒྲུང་མང་པོའི་སྒྲིག་གཞི་ལ་དབྱེ་ཞིབ་བྱེད་པ་ནས་འགོ་ཚུགས་ཏེ། སྐད་
ཆ་དང་ལྷ་སྒྲུང་དང་། སྤྱི་ཚོགས་སྒྲིག་གཞི་བཅས་བར་གྱི་འབྲེལ་བ་གསེད་བཀྲོལ་
གནང་ཞིང་། རྒྱ་གར་གྱི་གནའ་རབས་ལྷ་སྒྲུང་། སྤྱི་ཚོགས་མི་ཆོས་དང༌། འཐབ་
འཁྲུག་དང་། ཐོན་སྐྱེད་བྱེད་སྟངས་བཅས་ལ་བྱེད་ནུས་དང་གོ་རིམ་མི་འདྲ་བའི་
གྲུབ་ཆ་གསུམ་དུ་བགོས་ནས། དེ་ལས་རྒྱ་གར་གྱི་གནའ་རབས་རིག་གནས་དེ་
དང་ཨོ་གླིང་གི་རིག་གནས་བར་དུ་ཕན་ཚུན་འབྲེལ་བ་ཡོད་པར་གསལ་བསྟན་
བྱས་པ་རེད།
• 180 •



ལེའུ་བརྒྱད་པ། རྒྱལ་ཁབ་གཞན་དུ་དམངས་སྲོལ་རིག་པའི་ལྟ་དགོངས་བྱུང་འཕེལ་གྱི་ཚུལ་བརྗོད་པ།
བཞི། ཧྥིན་ལན་རྒྱལ་ཁབ།
སྦྱིན་ལན་(Finland)རྒྱལ་ཁབ་ཀྱི་དམངས་སྲོལ་རིག་པར་ཞིབ་འཇུག་
བྱེད་པའི་ལོ་རྒྱུས་ནི་ཧྥིན་ལན་སྤྱི་མཐུན་རྒྱལ་ཁབ་བཙུགས་པའི་ལོ་རྒྱུས་ལས་
རིང་ཞིང་། དམངས་སྲོལ་རིག་གནས་སླར་གསོ་ལ་བརྟེན་ཏེ་དམངས་ཡོངས་
ནས་རྒྱལ་ཁབ་སྤྱི་མཐུན་ལ་དགའ་བ་སྐུལ་འདེད་ཐོབ་པ་དང་། དེ་མིན་རྒྱལ་ཁབ་
ཀྱི་སྲིད་དབང་སྒེར་ཚུགས་ཕྱོགས་ལའང་ནུས་པ་གལ་ཆེན་ཐོན་མྱོང་བ་རེད།
དེའི་རྒྱུ་མཚན་གྱིས་ཧྥིན་ལན་རྒྱལ་ཁབ་ཏུ་དམངས་སྲོལ་རིག་པ་ལ་རྒྱལ་ཁབ་ཀྱི་
རིག་པ་ཞེས་པར་ཆེས་མཐོ་བའི་མཚན་གསོལ་སྲོལ་ཡོད། དེ་ཡང་ཧྥིན་ལན་
དམངས་སྲོལ་རིག་པའི་འཕེལ་ཚུལ་ལ་ཕལ་ཆེར་གོ་རིམ་བཞིར་ཕྱེ་ན་ཆོག་སྐད།
གོ་རིམ་དང་པོ་ནི་དུས་རབས་བཅོ་བརྒྱུད་ནས་དུས་རབས་བཅུ་དགུའི་
སྟོད་ཀྱི་ཆ་ཡིན་ལ། སྐབས་དེ་ནི་ཧྥིན་ལན་གྱིས་དམངས་སྲོལ་རིག་གནས་ལ་ཞིབ་
འཇུག་བྱ་རྒྱུའི་ས་བོན་འདེབས་པའི་དུས་ཡིན། གནའ་སྔ་མོ་ནས་ཧྥིན་ལན་མི་
རིགས་ནི་གནས་གཞི་བརྟན་སྡོད་ངང་ཕྱུགས་ཟོག་འཚོ་སྐྱོང་དང་། གཙོ་བོ་ཚོ་
བའི་སྤྱི་ཚོགས་ཀྱི་རྣམ་པའི་ཚུལ་དུ་གནས་པ་ཞིག་ཡིན་ལ། དུས་རབས་བཅུ་
གཉིས་ནས་བཅུ་བཞིའི་བར་དུ་སུའེ་ཏེན ( Sweden) མི་རིགས་ཀྱིས་མངའ་
བསྒྱུར་བ་དང་། བཙན་ཤུགས་ཀྱིས་ཡེ་ཤུ་ཆོས་ལུགས་ཀྱི་རིག་གནས་ལ་དད་
བཀུར་བྱེད་དུ་བཅུག་པ་ཡིན། ཡང་སྤྱི་ལོ་1809ལོར་ས་ཁམས་དེ་ཨུ་རུ་སུ་ལ་
བགོས་ནས་མངའ་བསྒྱུར་བྱེད་དུ་བཅུག་པ་རེད། དེ་ལྟར་མི་རིགས་གཞན་དང་
གཞན་གྱིས་མངའ་བསྒྱུར་དེ་སྤྱི་ལོ་1917ལོར་ད་གཟོད་སྒེར་ཚུགས་ཐོབ་ནས་
• 181.



༄༅ །།དམངས་སྲོལ་རིག་པ་སྤྱི་བཤད།
རྒྱལ་ཁབ་གསར་བ་བཙུགས་པ་ཡིན། གླིན་ལན་གྱི་ཤེས་ཡོན་པ་རྣམས་ཀྱིས་
བསམ་བཙུགས་ཏེ་དམངས་སྲོལ་རིག་གནས་ལ་ཞིབ་འཇུག་བྱས་པ་བརྒྱུད་ནས་
མི་རིགས་ཀྱི་སྙིང་སྟོབས་སྤེལ་བར་བརྩོན་པ་བསྐྱེད། ལོ་རྒྱུས་རིག་པ་བ་པོ་སང་
(Henrik othan)གིས་དམངས་ཁྲོད་ཀྱི་ངག་རྒྱུན་དང་རང་གི་བསམ་བློའི་
འཆར་ཚུལ་སྦྲེལ་ནས་བྲིས་པའི་《 ཧྲིན་ལན་གྱི་སྙན་གླུ་ཞིབ་འཇུག》ཅེས་བྱ་བའི་
དཔེ་ཆ་དེ་ནི། ཧྥིན་ལན་གྱི་དམངས་སྲོལ་རིག་གནས་དར་སྤེལ་གཏོང་བྱེད་ཀྱི་
རྨང་གཞི་བརྟན་པོ་དང༌། ཁོང་གི་བརྩོན་སེམས་དེ་ཧྥིན་ལན་སྤྱི་ཚོགས་ཧྲིལ་བོར་
དམངས་ཁྲོད་རིག་གནས་ལ་གདེང་འཇོག་དང་དོ་སྣང་བྱེད་པའི་བློ་སྒོ་ཕྱེ་བའི་རྒྱུ་
རུ་གྱུར་བ་རེད། །
གོ་རིམ་གཉིས་པ་ནི་དུས་རབས་བཅུ་དགུ་བའི་དཀྱིལ་ཡིན་ཏེ། སྐབས་
དེར་ཧྥིན་ལན་གྱི་དམངས་སྲོལ་རིག་པའི་སྲོལ་འབྱེད་མཁན་དུ་གྲགས་པའི་ལོན་
ནོ་ཐི་( Elias Lonurot, 1802 ལ 1884)ཡིས་ཧྥིན་ལན་གྱི་དམངས་སྲོལ་རིག་
གནས་ཞིབ་འཇུག་ཐད་ལ་མཛད་རྗེས་ཆེན་པོ་བཞག་ཡོད། ཁོང་ནི་གོང་གི་
དམངས་སྲོལ་རིག་པ་མཁས་ཅན་པོ་སང་ལྟར་དཔེ་མཛོད་ཁང་གི་ཡིག་ཆ་ཁོ་
ནར་བརྟེན་ནས་མི་སྡོད་པར། ཁོང་གི་ལས་གཉེར་འཕྲོད་བསྟེན་ཡིན་པས་རྒྱུན་
དུ་གཞི་རིམ་གྱི་དམངས་ཁྲོད་ལ་དངོས་སུ་འགྲོ་དགོས་པ་དང་། གཞི་རིམ་དུ་
འགྲོ་དགོས་པའི་དུས་སྐབས་དེ་སྤྱད་ནས་དམངས་ཁྲོད་ན་དར་ཁྱབ་བྱེད་བཞིན་
པའི་གཏམ་རྒྱུད་དང་སྙན་གླུ་མང་པོ་ཞིག་འཚོལ་བསྡུ་མཛད། ཁོང་གིས་འཚོལ་
བསྡུ་དང་དག་སྒྲིག་བརྒྱུད་ནས་སྤྱི་ལོ་1835ལོར་པར་དུ་བཏབ་པའི་《 ཧྥིན་ལན་
ལོ་རྒྱུས་སྙན་ངག་ཁ་ལེ་བ་ལ་》ནི་ཁོང་གི་མཛད་རྗེས་གཙོ་བོ་ཡིན། དེའི་རྗེས་
ཕྱོགས་ཀྱི་དུས་རབས་ཕྱེད་ཀའི་ནང་དུ། ལོ་རྒྱུས་སྙན་ངག་ཁ་ལེ་བ་ལ་ནི་སྦྱིན་
• 182 •



ལེའུ་བརྒྱད་པ། རྒྱལ་ཁབ་གཞན་དུ་དམངས་སྲོལ་རིག་པའི་ལྟ་དགོངས་བྱུང་འཕེལ་གྱི་ཚུལ་བརྗོད་པ།
ལན་པ་རྣམས་ཀྱི་མི་རིགས་སྙིང་སྟོབས་ཇེ་མཐོར་གཏོང་བྱེད་ཀྱི་གསུང་རབ་དང་
རྩ་འཛིན་དུ་གྱུར་བ་མ་ཟད། ཧྥིན་ལན་རྒྱལ་ཁབ་ཀྱི་དམངས་སྲོལ་རིག་པ་དར་
བྱེད་ཀྱི་གཞི་རྐང་དུའང་གྱུར་བ་རེད། །
གོ་རིམ་གསུམ་པ་ནི་དུས་རབས་བཅོ་བརྒྱུད་ཀྱི་མཇུག་དང་དུས་རབས་
བཅུ་དགུའི་འགོ་ཡིན་ཏེ། སྐབས་དེའི་མཁས་པ་གཙོ་བོ་ནི་ཁུ་ལོན་ཡབ་སྲས་
གཉིས་ཡིན། ཁུ་ལོན་ཡབ་སྲས་གཉིས་ཀྱིས་སྔ་གཞུག་ཏུ་ཧེར་ཤན་ཅི་( Helsin-
ki) སློབ་གྲྭ་ཆེན་མོ་རུ་ལོ་ངོ་དྲུག་ཅུ་ལྷག་གི་རིང་ལ་སློབ་ཁྲིད་ཀྱི་འགན་བཞེས།
དེའི་དུས་འཛམ་གླིང་གི་ཆ་ནས་བཤད་ནའང་། ཧྥིན་ལན་རྒྱལ་ཁབ་ནི་འཛམ་
གླིང་གི་དམངས་སྲོལ་རིག་པ་ཞིབ་འཇུག་བྱེད་པའི་ལྟེ་བ་དང་ཁུ་ལོན་ཡབ་སྲས་
ནི་དམངས་སྲོལ་རིག་པའི་མཁས་པའི་ཡང་རྩེ་རུ་འཇོག་གིན་ཡོད། དཔྱད་
ཐབས་གྲགས་ཆེ་བ་སྟེ་ཧྥིན་ལན་གྱི་ལོ་རྒྱུས་ས་ཁམས་དཔྱད་ཐབས་རིག་པ་
དེའང་སྐབས་དེར་གསར་གཏོད་མཛད་པ་རེད། སྤྱི་ལོ་1862ལོ་ནས་བཟུང་ཡོ་
ལེ་སི་ཁུ་ལོན་( Julius Krohn, 1835 -1888)གྱིས་ཧེར་ཤན་ཅི་སློབ་གྲྭ་ཆེན་
མོ་ནས་རྩོམ་རིག་འཕེལ་རྒྱུས་དང་སྒྲ་རིག་པའི་སློབ་ཁྲིད་གནང་བ། ཁོང་གིས་
དམངས་གླུ་གཅིག་ཡིན་ཡང་དེར་ངག་རྒྱུན་མི་འདྲ་བ་བཤད་ཚུལ་ཡོད་པར་
མཐོང་སྟེ། མ་ཕྱི་གཅིག་གི་སྟེང་ནས་བཤད་ཚུལ་ངག་རྒྱུན་མི་འདྲ་བ་མང་བོ་
གཤིབ་བསྡུར་དང་། དེ་ལས་མ་ཕྱི་དེ་ཁྱབ་ཚུལ་དང་འགྱུར་ཚུལ་ལ་དབྱེ་ཞིབ་
ལེགས་པར་མཛད་དེ། མཇུག་མཐར་དམངས་གླུ་གང་གི་འབྱུང་ཁུངས་གཏན་
འབེབས་བགྱིས་པ་དེ་ནི། ཧྥིན་ལན་གྱི་ལོ་རྒྱུས་ས་ཁམས་དཔྱད་ཐབས་རིག་པ་བྱ་
བའི་རིག་གཞུང་དེ་དར་ཐུབ་བྱེད་ཀྱི་གཞི་རྩར་གྱུར་བ་རེད། དེ་མིན་ཁོང་གིས་ད་
དུང་དམངས་ཁྲོད་གཏམ་རྒྱུད་དང་གོམས་གཤིས་དད་མཆོད་སོགས་ལ་ཞིབ་
• 183.



༄༅ །།དམངས་སྲོལ་རིག་པ་སྤྱི་བཤད།
འཇུག་བྱས་ཏེ། ཧྥིན་ལན་གྱི་དམངས་སྲོལ་རིག་པའི་ཞིབ་འཇུག་བྱེད་ཡུལ་གྱི་
ཁོངས་ཇེ་ཆེར་རྒྱ་སྐྱེད་པ་རེད།
ཡོ་ལེ་སི་ཁུ་ལོན་གཤེགས་རྗེས། ཧེར་ཤན་ཅིའི་སློབ་གྲྭ་ཆེན་མོས་ཁོང་གི་
བུ་ཁ་འེར་ཁུ་ལོན་(Kaarle Krohn 1863 -1933)ལ་ཡབ་ཀྱི་ལས་རྒྱུན་སྐྱོང་
རྒྱུའི་མཐུན་རྐྱེན་དང་ཐོབ་ཐང་གནང་ཞིང་། སྤྱི་ལོ་1898ལོར་ཁོང་ལ་ཧེར་ཤན་
ཅིའི་སློབ་གྲྭ་ཆེན་མོའི་སློབ་དཔོན་ཆེན་མོ་བའི་གོ་གནས་གནང་ལ། འདི་ནི་
འཛམ་གླིང་སྟེང་གི་སློབ་གྲྭ་གྲགས་ཆེན་ནང་དུ་ཐེངས་དང་པོར་དམངས་སྲོལ་
རིག་པའི་སློབ་དཔོན་ཆེན་མོའི་མཚན་ཐོབ་མཁན་ཡིན། ཁོང་གིས་ཡབ་ཀྱི་ཚེ་
སྨད་དུ་བྲིས་པའི་རྩོམ་ཡོད་ཚད་དག་སྒྲིག་དང་དཔར་བསྐྲུན། སྒོས་སུ་ལོ་རྒྱུས་ས་
ཁམས་དཔྱད་ ཐབས་ ཕྱོགས་ ལ་ ཞིབ་དཔྱོད་ དང་ དར་ སྤེལ་དུ་བཏང་ཞིང་།
འཛམ་གླིང་སྟེང་ཆེས་ལེགས་པའི་དམངས་སྲོལ་ཡིག་ཚང་ཁང་བཙུགས་པ་དང་།
སྙན་གྲགས་ཆེ་བའི་《འཛམ་གླིང་དམངས་སྲོལ་མཁས་པ་བརྡ་འཕྲིན》ཞེས་
པའི་དུས་དེབ་སྤེལ་བའི་སྲོལ་བཙུགས། དེ་མིན་ས་གནས་རྩད་ཞིབ་ཐབས་ལམ་
དེ་ནི་ཧྥིན་ལན་དམངས་སྲོལ་རིག་གནས་ཞིབ་འཇུག་པ་རྣམས་ཀྱིས་ངེས་པར་
དུ་དང་ལེན་དང་རྒྱུན་འཇགས་བྱེད་དགོས་པ་གཏན་ཁེལ་བྱས་པ་མ་ཟད། ད་
དུང་ཕུལ་དུ་བྱུང་བའི་དམངས་སྲོལ་མཁས་པ་མང་པོ་ཞིག་གསོ་སྐྱོང་གནང་། སྤྱི་
ལོ་1926ལོར་དཔར་བསྐྲུན་བྱས་པའི་གཞུང་ལུགས་བསྟན་བཅོས《དམངས་
སྲོལ་རིག་པའི་ཐབས་ཤེས་བཤད་པ》ཞེས་བྱ་བའི་དཔེ་ཆ་དེའི་ནང་དུ་ཧྥིན་ལན་
གྱི་ལོ་རྒྱུས་ས་ཁམས་ཞིབ་འཇུག་ཐབས་ལམ་དེ་ཆ་ཚང་དུ་གསེད་བཀྲོལ་གནང་
ཡོད་པས། རྩོམ་འདི་ནི་ཁོང་གི་རྩོམ་གལ་ཆེན་དུ་འཇོག་གིན་ཡོད་དོ། །
དེ་ལྟར་དམངས་སྲོལ་རིག་གནས་ཞིབ་འཇུག་པ་རྣམས་ཀྱིས་རྒྱུན་མ་
• 184 •



ལེའུ་བརྒྱད་པ། རྒྱལ་ཁབ་གཞན་དུ་དམངས་སྲོལ་རིག་པའི་ལྟ་དགོངས་བྱུང་འཕེལ་གྱི་ཚུལ་བརྗོད་པ། །
ཆད་པར་བརྩོན་པ་དང་འགན་རང་ཁུར་བྱས་པས། ཧྥིན་ལན་གྱི་སློབ་གྲྭ་ཆེན་མོ་
གྲགས་ཆེན་ཀུན་གྱི་ནང་དུ་དམངས་སྲོལ་རིག་པའི་ཆེད་གཉེར་གྱི་དཔེ་འཁྲིད་
བཙུགས་པ་དང་། སློབ་ཆུང་དང་སློབ་འབྲིང་གི་སློབ་དེབ་ནང་དུ་ལོ་རྒྱུས་སྙན་
རྩོམ་ཁ་ལེ་བ་ལ་ངེས་པར་འཇོག་དགོས་པའི་འཆར་གཞི་གཏན་འབེབས་བྱས།
དེ་མིན་ཧྥིན་ལན་གྱི་དམངས་སྲོལ་ཡིག་ཚང་དང་། དམངས་སྲོལ་བཤམས་སྟོན་
ཁང་དང་། དམངས་སྲོལ་དོ་ར་སོགས་སྐབས་དེར་འཛམ་གླིང་སྟེང་ན་འགྲན་ཟླ་
མེད་པ་ཞིག་འཛུགས་སྐྲུན་བྱས་ཤིང་། སྒོས་སུ་དུས་རབས་ལྔ་བཅུ་དང་དྲུག་བཅུ་
ནང་དུ་ཧྥིན་ལན་གྱི་དམངས་སྲོལ་རིག་པ་ནི་འཛམ་གླིང་ཡོངས་ཀྱིས་དཔེ་ལྟ་ས་
དང་ཚད་འཇལ་བྱེད་དུ་གྱུར་བ་མ་ཟད། འཛམ་གླིང་གི་དམངས་སྲོལ་རིག་པའི་
མཁས་ཅན་ཀུན་གྱིས་ཧེར་ཤན་ཅི་སློབ་གྲྭ་ཆེན་མོ་ནི་དམངས་སྲོལ་རིག་པའི་ལྟེ་
གནས་ཤིག་ཏུ་འཇོག་གིན་ཡོད་པ་རེད།
ལྔ། ཨ་མེ་རི་ཁའི་རྒྱལ་ཁབ།
ཨ་མེ་རི་ཁའི་དམངས་སྲོལ་རིག་པ་ཡང་རྒྱལ་ཁབ་གཞན་གྱི་གནས་ཚུལ་
དང་འདྲ་བར། ཐོག་མར་དམངས་སྲོལ་རིག་གནས་ལ་སྤྲོ་བ་ཡོད་པའི་མི་སྐོར་
ཞིག་གིས་མི་སྒེར་གྱི་ཆ་རྐྱེན་དང་ནུས་ཚོད་ལ་བསྟུན་ནས་དམངས་ཁྲོད་ཀྱི་ཡུལ་
སྲོལ་ལ་ལ་འཚོལ་བསྡུ་དང་དག་སྒྲིག་བྱས་པ་ནས་འགོ་ཚུགས་པ་ཡིན། འོན་ཀྱང་
ཨ་མེ་རི་ཁའི་དམངས་སྲོལ་རིག་པ་དཔྱད་འགོ་ཚུགས་ནས་ཅུང་མ་འགོར་བར་
སློབ་གྲྭ་ཆེན་མོ་རུ་གཞི་རྐང་ཆགས་པ་དང་། དམངས་སྲོལ་རིག་པ་མཁས་པ་
རྣམས་ལ་རིག་གཞུང་འདི་དར་སྤེལ་བྱ་རྒྱུའི་དམིགས་སྒོ་དང་འཆར་བཀོད་
• 185 •



༄༅ །།དམངས་སྲོལ་རིག་པ་སྤྱི་བཤད།
གསལ་བོ་ཞིག་ཡོད་པས། མི་རབས་དུ་མའི་བརྩོན་པ་བརྒྱུད་དེ་དུས་རབས་ཉི་
ཤུའི་ལོ་རབས་བདུན་ཅུའི་རྗེས་སུ་འཛམ་གླིང་གི་དམངས་སྲོལ་རིག་པའི་ཞིབ་
འཇུག་ལྟེ་བར་གྱུར། དེའང་ཨ་མེ་རི་ཁའི་དམངས་སྲོལ་རིག་པའི་ལོ་རྒྱུས་ཕལ་
ཆེར་གོ་རིམ་ལྔ་ལ་དབྱེ་ན་ཆོག་སྟེ།
སྤྱི་ལོ་1857ལོ་ནས་1858ལོའི་བར་ཧ་བོ་( Harvard) སློབ་གྲྭ་ཆེན་མོའི་
དབྱིན་ཇིའི་སློབ་དཔོན་ཆེན་མོ་ཚེར་ཏེ ( Francis Child, 1825 – 1896)
ཡིས། 《དབྱིན་ཀུ་ལན་དང་སོ་ཀུ་ལན་གྱི་དོན་བརྗོད་དམངས་གླུ》ཞེས་བྱ་བ་
ལེའུ་བརྒྱད་ཡོད་པའི་དཔེ་ཆ་ཞིག་རྩོམ་བསྒྲིགས་བྱས་ནས་དཔར་བསྐྲུན་མཛད་
པ་དེ་ནི། ཨ་མེ་རི་ཁའི་སྔ་དུས་ཀྱི་དམངས་ཁྲོད་རྩོམ་རིག་འཚོལ་བསྡུ་བྱས་པའི་
གྲས་སུ་གལ་ཆེ་ཤོས་ཤིག་ཡིན། ཁོང་གིས་མི་ཚེ་ཧྲིལ་བོའི་ནུས་པ་ཡོད་དགུ་
བཏོན་ནས་དམངས་གླུ་འཚོལ་བསྡུ་དང་དམངས་ཁྲོད་ངག་རྒྱུན་གསར་གཏོད་
མཛད་ཅིང་། ཁོང་གི་བརྩོན་པའི་རྒྱུན་ལ་བརྟེན་ནས་ཧ་བོ་སློབ་གྲྭ་ཆེན་མོ་ནི་སྔ་
དུས་ཨ་མེ་རི་ཁའི་དམངས་སྲོལ་རིག་པ་ཞིབ་འཇུག་བྱེད་པའི་ལྟེ་གནས་སུ་གྱུར་
བ་རེད། དེ་ལས་གཞན་དུ་ཉུག་ཟེར་(William Newell, 1839 ལ 1906)ནི་
ཨ་མེ་རི་ཁའི་སྙན་གྲགས་ཅན་གྱི་དམངས་སྲོལ་རིག་པའི་མཁས་པ་ཞིག་ཡིན་ཏེ།
ཁོང་གིས་ཡུན་རིང་དུ་དམངས་ཁྲོད་ཀྱི་བྱིས་པའི་རྩེད་མོ་འཚོལ་བསྡུ་དང་ཞིབ་
འཇུག་བྱས་ཏེ། 《 ཨ་མེ་རི་ཁའི་བྱིས་པ་དང་རྩེད་འཇོ》ཞེས་པའི་དཔེ་ཆ་ཞིག་
རྩོམ་བསྒྲིགས་བྱས་པ་དང༌། ལོ་མང་པོའི་ནང་དུ་《 ཨ་མེ་རི་ཁའི་དམངས་སྲོལ་
རིག་པའི་དུས་དེབ》ཅེས་བྱ་བའི་དུས་དེབ་ཀྱི་རྩོམ་བསྒྲིགས་པའི་འགན་འཁུར་
ཏེ། མི་སྒེར་ནས་འགྲོ་སོང་དང་མི་ཚེའི་དུས་ཚོད་ཡོད་ཚད་སྤྱད་ནས་ཨ་མེ་རི་
ཁའི་དམངས་སྲོལ་རིག་པའི་ཚོགས་པ་བཙུགས་པ་མ་ཟད། དམངས་སྲོལ་རིག་
• 186 •



ལེའུ་བརྒྱུད་པ། རྒྱལ་ཁབ་གཞན་དུ་དམངས་སྲོལ་རིག་པའི་ལྟ་དགོངས་བྱུང་འཕེལ་གྱི་ཚུལ་བརྗོད་པ་
པའི་ཚོགས་པའི་གཙོ་འགན་ཡང་ཐེངས་གཅིག་ལ་བཞེས་མྱོང་། དེ་བས་ཚོགས་
པའི་ནང་དུའང་མཚན་སྙན་གྲགས་ཆེ་ཞིང་། ཕལ་ཆེར་ཚོགས་པའི་སྲོག་ཤིང་དུ་
གྱུར་ཡོད་པ་རེད། གོང་གི་མཁས་པ་དེ་གཉིས་ཀྱིས། དམངས་སྲོལ་བྱ་བ་ནི་ངག་
རྒྱུན་རིག་གནས་སུ་འདོད་པ་ལས་དངོས་པོའི་རིག་གནས་དང་སྤྱི་ཚོགས་སྒྲིག་
གཞི་བཅས་ལ་འབྲེལ་བ་མེད་པར་སྨྲའོ། ། །
དུས་རབས་ཉི་ཤུའི་ནང་ཚུན་ལ་དམངས་སྲོལ་རིག་པ་མཁས་ཅན་པོ་
འུར་སི( Franz Boas,1858 ལ 1942)དང་། ཁོང་གི་སློབ་མ་རྣམས་ཀྱིས་ཨ་མེ་
རི་ཁའི་དམངས་སྲོལ་རིག་པའི་འགན་གཙོ་བོ་འཁུར་ཏེ་ཞིབ་འཇུག་གི་ཁ་ཕྱོགས་
དང་བྱེད་ཐབས་སོགས་ལ་ཁོ་ཚོའི་ལྟ་སྟངས་ཡོད་པ་རེད། སྐབས་དེར་དམངས་
སྲོལ་རིག་པ་དེ་ལ་མིའི་རིགས་རིག་པའི་གཞུང་ལུགས་ཀྱི་ཤུགས་རྐྱེན་ཆེས་ཆེར་
ཐེབས་པའི་དུས་རབས་ཤིག་ཀྱང་ཡིན། དུས་འདི་ནི་ཨ་མེ་རི་ཁའི་དམངས་སྲོལ་
རིག་པའི་འཕེལ་རིམ་གཉིས་པར་གཏོགས་ཤིང་། སྐབས་དེར་སྔ་སོར་ཨོ་གླིང་
ཡུལ་གྱི་དམངས་ཁྲོད་ངག་རྒྱུན་རིག་གནས་ལ་ཞིབ་འཇུག་བྱེད་པ་གཙོ་བོ་བྱེད་
པའི་ཁ་ཕྱོགས་དེ་མཚམས་བཞག་ནས་ཨ་མེ་རི་ཁའི་ཡུལ་དུ་སྡོད་པའི་ཨན་ཏེ་ན་
ཅ་རིགས་ཀྱི་ཚོ་བའི་སྤྱི་ཚོགས་ཀྱི་དམངས་ཁྲོད་རིག་གནས་ལ་ཞིབ་འཇུག་དང་།
མིའི་རིགས་རིག་པ་བ་རྣམས་ཀྱིས་གཙུག་ཏུ་འཇོག་པའི་སྤྱི་ཚོགས་སྒྲིག་གཞི་
དང་དངོས་པོའི་རིག་གནས་ལ་དཔྱད་པ་བཏང་ཞིང་། དུས་མཉམ་དུ་པོ་འུར་
སིས་བདེན་དོན་རིང་ལུགས་ཀྱི་ལྟ་བའི་ཤུགས་ཐེབས་འོག་ཏུ། ཞིབ་འཇུག་པ་
རྣམས་དུས་རྒྱུན་དུ་ས་ཆ་མང་པོར་ཕེབས་ནས་རྩོད་ཞིབ་བྱེད་པའི་ཐབས་ལམ་
དེ་ལེགས་སུ་སྤྱད་པས། སྔར་དང་བསྡུར་ན་ཨ་མེ་རི་ཁའི་དམངས་སྲོལ་རིག་པའི་
དཔྱད་ཡུལ་དེ་རྒྱུ་ཇེ་ཆེར་སོང་བ་རེད།
• 187 •



༄༅།།དམངས་སྲོལ་རིག་པ་སྤྱི་བཤད།
ཅི་ཐི་ལུ་ཆི( George Kittredge, 1860 ལ 1941) ཡིས་ལོ་མང་པོའི་
ནང་དུ་ཧ་བོ་སློབ་གྲྭ་ཆེན་མོ་རུ་དབྱིན་ཇིའི་འཆད་འཁྲིད་ཀྱི་དགེ་རྒན་གནང་
ཞོར་དུ། ཚེར་ཏེས་འཚོལ་སྡུད་བྱས་པའི་དོན་བརྗོད་དམངས་གླུ་དེ་ཡོད་ཚད་
དག་སྒྲིག་དང་པར་དུ་བཏབ་པ་མ་ཟད།《དབྱིན་ཇི་དང་དབྱིན་ཀུ་ལན་ས་ཁུལ་
གྱི་ལྷ་ཆས》ཞེས་བྱ་བ་ལ་སོགས་དཔྱད་རྩོམ་མང་པོ་བྲིས། ཅི་ཐི་ལུ་ཚིའི་དགོངས་
དོན་དང་ཐུགས་ཁུར་འོག་ཏུ། འབུམ་རམས་པའི་སློབ་མ་མང་པོ་ཞིག་གིས་བྲིས་
པའི་དཔྱད་རྩོམ་ཡང་དམངས་སྲོལ་རིག་གནས་ཀྱི་ཕྱོགས་ལ་འབྲེལ་བ་ཡོད་དེ།
དེ་དག་ལས་འབུམ་རམས་པ་ གཉིས་ནི་འཛམ་གླིང་ན་སྙན་གྲགས་ཆེ་བའི་
དམངས་སྲོལ་རིག་ པའི་མཁས་ཆེན་ དུ་ གྱུར། སྐབས་འདི་ནི་ ཨ་མེ་རི་ཁའི་
དམངས་སྲོལ་རིག་པའི་ལོ་རྒྱུས་འཕེལ་རྒྱུས་ལས་གོ་རིམ་གསུམ་པར་སླེབས་པ་
རེད།
ཐང་ པོ་ སོན（ Stith Thompson, 185 ལ 1976 ) གྱིས་ སྤྱི་
ལོ་1912ལོར་ཧ་བོ་སློབ་གྲྭ་ཆེན་མོའི་དབྱིན་ཇིའི་ཆེད་གཉེར་གྱི་འབུམ་རམས་
པར་སློབ་གཉེར་བྱེད་པའི་སྐབས་དེར། དགེ་རྒན་ཅི་ཐི་ལུ་ཆི་ཡི་མཛུབ་སྟོན་ལྟར།
སྤྱི་ལོ་1919པར་《 ཨན་ཏེ་ན་བྱང་མའི་དམངས་ཁྲོད་ཀྱི་ཨོ་གླིང་གཏམ་རྒྱུད་
དབྱེ་ཚུལ》ཞེས་བྱ་བའི་དཔྱད་རྩོམ་དེ་བྲིས་ཏེ་དཔར་བསྐྲུན་བགྱིས་པ་ནས་
བཟུང་། མི་ཚེ་གང་བོར་དམངས་སྲོལ་རིག་གཞུང་འདི་ལ་ཞིབ་འཇུག་བྱེད་པའི་
ཁ་ཕྱོགས་གཏན་ཁེལ་བྱས། ཐང་ཕོ་སོན་གྱི་མཛད་རྗེས་གཙོ་བོ་ནི་གཏམ་རྒྱུད་ཀྱི་
རིགས་དང་རྣམ་པ་དབྱེ་ཚུལ་ཇེ་ཞིབ་དང་ཆ་ཚང་དུ་བཏང་བ་དེ་ཡིན། ཁོང་གིས་
སྤྱི་ལོ་1928ལོ་ནས་སྤྱི་ལོ་1946ལོའི་བར་དུ་བྲིས་པའི་《དམངས་ཁྲོད་གཏམ་
རྒྱུད་ཀྱི་རིགས་དབྱེ་ཚུལ》དང་།《 དམངས་ཁྲོད་རྩོམ་རིག་གི་མ་ཕྱིའི་དཀར་
• 188.



ལེའུ་བརྒྱད་པ། རྒྱལ་ཁབ་གཞན་དུ་དམངས་སྲོལ་རིག་པའི་ལྟ་དགོངས་བྱུང་འཕེལ་གྱི་ཚུལ་བརྗོད་པ།
ཆག》དང《དམངས་ཁྲོད་གཏམ་རྒྱུད་》ཅེས་པ་ལ་སོགས་ནི་དམངས་སྲོལ་
རིག་པའི་ཚད་ལྡན་བརྩམས་ཆོས་སུ་གྱུར་བ་རེད། ཐང་ཕོ་སོན་ལ་ཨ་མེ་རི་ཁའི་
དམངས་སྲོལ་རིག་པའི་ལོ་རྒྱུས་ནང་དུ་གོ་གནས་མཐོན་པོ་ཞིག་ལྡན་ཏེ། གྲུབ་
འབྲས་གཙོ་བོ་ནི་ཁོང་ལ་རྩ་འཛུགས་ཀྱི་ནུས་པ་ཆེན་པོ་ཞིག་དང་གཞུང་ལུགས་
གསར་གཏོད་ཐད་བྱས་རྗེས་ཆེ་བ་དེ་ཡིན། སྤྱི་ལོ་1922ལོ་ལ་ཁོང་ཨན་ཏེ་ན་
སློབ་གྲྭ་ཆེན་མོའི་དགེ་རྒན་དུ་གདན་འདྲེན་གནང་བ་ནས་བཟུང་སློབ་གྲྭ་དེ་
གའི་ནང་དུ་དམངས་སྲོལ་རིག་པར་གདེང་འཇོག་བྱེད་པའི་སྲོལ་རྒྱུན་དར་ཐུབ་
པ་དང༌། སྤྱི་ལོ་1949ལོར་ཨ་མེ་རི་ཁའི་དམངས་སྲོལ་རིག་པའི་འབུམ་རམས་
སློབ་མའི་ཐོབ་ཐང་གི་ཆེད་གཉེར་ཐོག་མར་བཙུགས། དུས་མཉམ་དུ་ཁོང་གིས་
ཨན་ཏེ་ན་སློབ་གྲྭ་ཆེན་མོའི་དམངས་སྲོལ་རིག་པའི་བཤམས་སྟོན་ཁང་བཙུགས་
པ་དང་དམངས་སྲོལ་རིག་པའི་དཔེ་ཚོམ་ཞིག་པར་དུ་བསྐྲུན་པས། ཨན་ཏེ་ན་
སློབ་གྲྭ་ཆེན་མོ་རིམ་གྱིས་དམངས་སྲོལ་རིག་པའི་ལྟེ་བ་ཞིག་ཏུ་གྱུར།
དམངས་སྲོལ་རིག་པ་མཁས་ཅན་ཐེ་ལུ ( Archer Taylor, 1890 -
1973)ནི་འཇར་མན་རིག་གནས་ཆེད་གཉེར་གྱི་ཞིབ་འཇུག་སློབ་མ་ཡིན་མོད།
ཁོང་ལ་ཡང་ཅི་ཐི་ལུ་ཆིའི་ལྟ་དགོངས་ཀྱི་ཤུགས་རྐྱེན་ཐེབས་ཏེ། འབུམ་རམས་
སློབ་མའི་མཐར་ཕྱིན་དཔྱད་རྩོམ་ལ་འཇར་མན་རྩོམ་རིག་གི་དམངས་ཁྲོད་ལོ་
རྒྱུས་སྙན་ངག་སྐོར་གྱི་རྩོམ་ཡིག་ཅིག་བྲིས་ལ། དེ་ནས་བཟུང་དམངས་སྲོལ་རིག་
གནས་ལ་ཞིབ་འཇུག་བྱེད་པའི་ལམ་དུ་ཞུགས། ཁོང་གིས་དམངས་ཁྲོད་ཀྱི་ཁེད་
དམ་གབ་ཚིག་དང་གཏམ་དཔེ་སོགས་དཔྱད་གཞི་གཙོ་བོར་བཟུང་བ་དང་།
ཁོང་ཉིད་ཀྱིས་དཔེ་ཁྲིད་གནང་མྱོང་བའི་ཧྭ་ཧྲིན་ཏོན་སློབ་གྲྭ་ཆེན་མོ་དང་། ཙི
ཅ་ཀུ་སློབ་གྲྭ་ཆེན་མོ་དང་ཅ་ཀྲིག་སློབ་གྲྭ་ཆེན་མོ་བཅས་སུ་དམངས་ཁྲོད་རྩོམ་
• 189，



༄༅།།དམངས་སྲོལ་རིག་པ་སྤྱི་བཤད།
རིག་དང་དམངས་སྲོལ་རིག་པ་ལ་དཔྱད་པ་གཏོང་མཁན་གྱི་འབུམ་རམས་པའི་
སློབ་མ་དང་ཕུལ་བྱུང་ཅན་གྱི་དམངས་སྲོལ་རིག་པ་མཁས་ཅན་མང་པོ་ཞིག་
གསོ་སྐྱོང་གནང་། འདི་ནི་ཨ་མེ་རི་ཁའི་དམངས་སྲོལ་རིག་པའི་ལོ་རྒྱུས་འཕེལ་
རིམ་ལས་གོ་རིམ་བཞི་བ་ཡིན། །
དེང་སྐབས་ཀྱི་དམངས་སྲོལ་རིག་པའི་རིག་གཞུང་དགའ་ཚལ་དུ་ཨ་མེ་
རི་ཁའི་དམངས་སྲོལ་རིག་པ་ནི་རང་རྐྱ་ཐུབ་པ་ཞིག་ཏུ་གྱུར་ཡོད་པ་ཕུད། ཁོ་
ཚོའི་བཏོན་ཟིན་པའི་ལྟ་བ་ལ་བློ་འཐད་མཁན་དང་དཔྱད་ཐབས་ལ་རྗེས་འཛིན་
མཁན་མང་པོ་ཞིག་བྱུང་བཞིན་ཡོད། དེ་དག་ཆེས་ཁྱད་དུ་འཕགས་པ་དང་ད་
ལམ་ཨ་མེ་རི་ཁའི་དམངས་སྲོལ་རིག་གཞུང་གི་སྲོག་ཤིང་ལྟ་བུར་གྱུར་ཡོད་པ་ནི་
ཨ་ལན་ཏོར་སོན་( Alan Dundcs 1934 མ )ཞེས་བྱ་བ་དེ་ཡིན་ལ། ཁོང་གིས་
དམངས་སྲོལ་རིག་གནས་དང་དམངས་ཁྲོད་རིག་གནས་ཕྱོགས་ཀྱི་དཔྱད་རྩོམ་
དང་དཔེ་ཆ་ཤིན་ཏུ་མང་པོ་ཞིག་སྤེལ་ཞིང་། རྒྱལ་སྤྱིའི་ཐོག་ན་སྙན་གྲགས་ཆེན་
པོ་ལྡན་པའི་མཁས་པ་ཞིག་ཡིན། ཁོང་གིས་ཞིབ་འཇུག་བྱེད་ཡུལ་ཡང་ཤིན་ཏུ་རྒྱུ་
ཆེ་སྟེ། དམངས་ཁྲོད་རྩོམ་རིག་གི་གཞུང་ལུགས་དང་དཔྱད་ཐབས། གྲོང་ཁྱེར་གྱི་
དམངས་སྲོལ་དང་གཏམ་དཔེ། དགོད་གཏམ་སོགས་སོ། །
དེ་མིན་ཁོང་གིས་སྔ་དུས་ཀྱི་ཨ་མེ་རི་ཁའི་དམངས་སྲོལ་རིག་པ་ལ་ལོ་རྒྱུས་
རིང་བོ་ཞིག་འདེད་རྒྱུ་མེད་པ་དང་། གཞུང་ལུགས་ཀྱི་མུ་འབྲེལ་ཆ་ཚང་ཞིག་
ཆགས་མེད་པ་མཐོང་སྟེ། དབྱིན་ཇི་སོགས་རྒྱལ་ཁབ་གཞན་པའི་དམངས་སྲོལ་
རིག་པའི་ལོ་རྒྱུས་དང་ཁྱད་ཆོས་ལ་ཞིབ་ཏུ་དཔྱད་པ་བཏང་བའི་མཇུག་མཐར།
དམངས་སྲོལ་རིག་པ་དར་སྤེལ་གཏོང་བ་ལ་ཐོག་མར་སློབ་གྲྭ་ཆེན་མོ་ནས་སློབ་
མ་གསོ་སྐྱོང་བྱེད་དགོས་པར་དགོངས་པ་དང་། ཨོ་གླིང་གི་གཞུང་ལུགས་དེ་ཨ་
• 190 :



ལེའུ་བརྒྱད་པ། རྒྱལ་ཁབ་གཞན་དུ་དམངས་སྲོལ་རིག་པའི་ལྟ་དགོངས་བྱུང་འཕེལ་གྱི་ཚུལ་བརྗོད་པ།
མེ་རི་ཁའི་དམངས་སྲོལ་གྱི་གནས་ཚུལ་དང་མི་མཐུན་པ་ཡོད་པར་སྨྲས་ཤིང་།
དེས་དམངས་སྲོལ་རིག་པའི་ཤེས་ལྡན་མི་སྣ་གསོ་སྐྱོང་བྱ་རྒྱུ་གཙོ་བོར་བཟུང་བ་
དང་། ཁོང་གི་ཐུགས་དགོངས་ལྟར་གསར་དུ་འཚར་ལོངས་བྱུང་བའི་དམངས་
སྲོལ་རིག་པའི་མཁས་ཅན་དེ་རྣམས་ཀྱིས་ཨ་མེ་རི་ཁའི་དམངས་སྲོལ་རིག་པ་
གོང་ནས་གོང་དུ་སྤེལ་བ་ན། གནས་སྐབས་སུ་ཨ་མེ་རི་ཁའི་དམངས་སྲོལ་རིག་
པའི་ཞིབ་འཇུག་བྱེད་ཡུལ་ནི་ངག་རྒྱུན་རྩོམ་རིག་དང་། འཚོ་བའི་གོམས་གཤིས་
དང་། དངོས་པོའི་རིག་གནས་དང་། དམངས་ཁྲོད་སྒྱུ་རྩལ་སོགས་དབྱིན་ཇི་
དང་འཇར་མན་ལ་སོགས་ཀྱི་དམངས་སྲོལ་རིག་པའི་གཞུང་ལུགས་ཀྱི་ཉིང་ཁུ་
འདུས་པའི་གཞུང་ལུགས་གསར་བ་ཞིག་འབྱུང་བཞིན་པ་རེད། དུས་སྐབས་
འདི་ནི་གོ་རིམ་ལྔ་བ་ཡིན་པ་བཅས་སོ། །
དྲུག ཨུ་རུ་སུའི་རྒྱལ་ཁབ།
ཨུ་རུ་སུ་བས་བྲིས་པའི་རྩོམ་ཁ་ཅིག་ན་དམངས་སྲོལ་རིག་པའི་རིག་
གཞུང་འདི་འཛམ་གླིང་གི་ཡུལ་ཀུན་ལ་ཡོངས་ཁྱབ་ཏུ་མ་དར་བའི་སྔོན་དུ། ཨུ་རུ་
སུའི་རྒྱལ་ཁབ་ཀྱི་མཁས་པ་རེ་གཉིས་ཀྱིས་དམངས་སྲོལ་རིག་གནས་ལ་དོ་སྣང་
བྱས་པའི་ལོ་རྒྱུས་ཡོད་པར་གྲགས། གང་ལྟར་ཡང་དུས་རབས་བཅུ་གཉིས་ནས་
དུས་རབས་བཅུ་བདུན་གྱི་བར་དུ། དམངས་སྲོལ་རིག་གནས་ཕལ་ཆེ་བ་ལོ་རྒྱུས་
ཡིག་ཚང་དང་ལམ་ཡིག་ཟིན་ཐོ་བྲིས་པ་དང་འབྲེལ་ནས་འཁོད་ཡོད་དེ། དཔེར་
ན། དུས་རབས་བཅུ་གཉིས་སྐབས་སུ་པར་དུ་བཏབ་པའི་《དེང་རབས་ཀྱི་
བརྗེད་ཐོ་འགོད་པ》ཞེས་བྱ་བ་དང་། དུས་རབས་བཅོ་ལྔའི་སྐབས་སུ་དཔར་
• 191 •



༄༅ །།དམངས་སྲོལ་རིག་པ་སྤྱི་བཤད།
བསྐྲུན་བགྱིས་པའི་《མཚོ་གསུམ་ལྟ་བསྐོར་གྱི་མཐོང་ཐོས》ཞེས་བྱ་བ་དང་།
དུས་རབས་བཅུ་བདུན་སྐབས་སུ་དཔར་བསྐྲུན་བགྱིས་པའི་《ཞི་པོ་ལི་ཡའི་དུས་
རབས་འགོད་པ》ཞེས་བྱ་བ་ལ་སོགས་པ་ལྟ་བུའོ། ། དཔེ་དེབ་འདི་དག་གི་
ནང་དུ་ གནའ་ དུས་ཀྱི་དཔལ་འབྱོར་སྒྲིག་ གཞི་དང་སྤྱི་ཚོགས་ལམ་ལུགས།
གོམས་སྲོལ་དང་ཆོ་ག་སོགས་འཁོད་ཡོད་པས་དམངས་སྲོལ་རིག་གནས་ལ་
མཚོན་ན་དཔྱད་གཞིའི་ཡིག་ཆ་གལ་ཆེན་ཞིག་ཏུ་བརྩིས་ཆོག་པ་རེད།
དུས་རབས་བཅོ་བརྒྱད་ནས་འགོ་ཚུགས་ཏེ། ཨུ་རུ་སུའི་དམངས་སྲོལ་
རིག་གནས་ལ་དོ་སྣང་བྱེད་པ་རིམ་གྱིས་དར་བ་མ་ཟད། ཆེད་དུ་དམངས་སྲོལ་
རིག་ གནས་ ལ་ དཔྱོད་ པའི་ མཁས་ པ་ ཡང་མང་ པོ་ ཞིག་ བྱོན་ པ་རེད། སྤྱི་
ལོ་1715ལོར་མོ་བོས་ཚི་ཅིས་《 ཨོ་སི་ཅ་ཁུའི་མི་མདོ་ཙམ་བརྗོད་པ》ཞེས་བྱ་
བའི་རྩོམ་ཞིག་བྲིས་པ་དེ་ནི། འཛམ་གླིང་གི་ཆ་ནས་བཤད་ནའང་དམངས་སྲོལ་
རིག་པའི་བསྟན་བཅོས་ལས་ཆེས་སྔ་བའི་རྩོམ་གྱི་གྲས་ཤིག་ཡིན། དེའི་རྗེས་སུ་ཨུ་
རུ་སུའི་དམངས་སྲོལ་རིག་པ་མཁས་ཅན་ཐ་ཅི་ཞོ་བོ་ཡིས། ཨུ་རུ་སུའི་རྒྱལ་ཁབ་
ཡོངས་སུ་མི་རིགས་ཀུན་པོའི་དམངས་སྲོལ་དཔྱད་གཞི་རྩད་ཞིབ་བྱ་རྒྱུའི་གནད་
བསྡུས་རེའུ་མིག་དམངས་ཁྲོད་ དུ་བཀྲམ། ཁོང་ གིས་ལྷོད་མེད་བརྩོན་པར་
བརྟེན་ནས་ཨུ་རུ་སུའི་དམངས་སྲོལ་རིག་པའི་རིག་ཚན་འཕེལ་རྒྱས་སུ་སོང་བ་
རེད། ལྷག་ཏུ་དུས་རབས་བཅོ་བརྒྱད་པའི་ནང་དུ། ཐེངས་དུ་མར་རྒྱལ་ཁབ་
ཡོངས་ཁྱབ་ནས་དམངས་སྲོལ་རིག་གནས་རྩད་ཞིབ་བྱེད་པའི་ལས་འགུལ་སྤེལ་
བས། དམངས་སྲོལ་རིག་པ་གོང་ནས་གོང་དུ་འཕེལ་ཞིང་། དུས་འདི་ནི་ཨུ་རུ་
སུའི་དམངས་སྲོལ་རིག་པའི་ལོ་རྒྱུས་ནང་དུ་གོ་གནས་གལ་ཆེན་ཞིག་ཡིན་ལ། དེ་
དུས་སུ་མེ་ལེར་དང་། ཁུ་ལ་ཧྲི་ཉན་ཉི་རེ་བོ་གཉིས་གཙོ་བྱས་པའི་སྙན་གྲགས་
• 192.



ལེའུ་བརྒྱད་པ། རྒྱལ་ཁབ་གཞན་དུ་དམངས་སྲོལ་རིག་པའི་ལྟ་དགོངས་བྱུང་འཕེལ་གྱི་ཚུལ་བརྗོད་པ།
ཅན་གྱི་མཁས་པ་མང་པོ་ཞིག་བྱོན་ནས། ཨུ་རུ་སུའི་ས་ཁུལ་མང་པོ་ཞིག་ཏུ་
དམངས་སྲོལ་རིག་གནས་རྩད་ཞིབ་བྱས་པ་མ་ཟད། 《ཁན་ཚ་ཅ་ས་གནས་ལོ་
རྒྱུས》ཞེས་བྱ་བ་སོགས་དམངས་སྲོལ་རིག་པའི་དཔེ་དེབ་གྲགས་ཆེན་སྐོར་ཞིག་
མཛད། དུས་རབས་བཅུ་དགུའི་ནང་དུ། ཨུ་རུ་སུའི་དམངས་སྲོལ་རིག་པ་མུ་
མཐུད་དུ་དར་སྤེལ་དུ་སོང་ཞིང་། ཨུ་རུ་སུའི་རྒྱལ་ནང་གི་མི་རིགས་མང་པོའི་
དམངས་སྲོལ་རིག་གནས་འཚོལ་བསྡུ་དང་ཞིབ་འཇུག་བྱས་པ་མ་ཟད། ཉེ་
འབྱར་རྒྱལ་ཁབ་དང་མི་རིགས་ཀྱི་དམངས་སྲོལ་ལའང་དོ་སྣང་དང་འཚོལ་བསྡུ་
བྱས་པས། དམངས་སྲོལ་དཔྱད་གཞི་འབོར་ཆེན་ཞིག་དང་དཔྱད་འབྲས་རྒྱ་མི་
ཆུང་བ་ཞིག་བླངས། དུས་མཉམ་དུ་ཨུ་རུ་སུའི་གྲོང་ཁྱེར་མང་པོ་ཞིག་ཏུ་དམངས་
སྲོལ་རིག་པའི་ལས་ཁུངས་དང་བཤམས་སྟོན་ཁང་བཙུགས་ཏེ། མི་ཀུན་པོར་
དམངས་སྲོལ་རིག་གནས་ལ་སྤྲོ་བ་རྒྱས་པའི་བསམ་བློ་གོང་འཕེལ་དུ་བཏང་།
དེའང་ས་ཆའི་ཁོངས་གཏོགས་ཀྱི་ཕྱོགས་ནས་བལྟས་ན། ཨུ་རུ་སུའི་
དམངས་སྲོལ་རིག་གནས་ལ་ཞིབ་འཇུག་བྱེད་པའི་ས་རྒྱུ་ཅུང་ཟད་ཆེ་སྟེ། ཁོ་ཚོས་
ཨུ་རུ་སུའི་རྒྱལ་ནང་གི་མི་རིགས་ཀུན་པོའི་དམངས་སྲོལ་རིག་གནས་ལ་ཞིབ་
འཇུག་བྱེད་པ་ཕུད། རྒྱལ་ཁབ་གཞན་དང་གཞན་གྱི་མི་རིགས་ཀྱི་དམངས་སྲོལ་
རིག་གནས་དང་རིག་གནས་ལོ་རྒྱུས་ལའང་ཞིབ་འཇུག་བྱས་པ་དང༌། མི་རིགས་
དེ་དག་གི་རིག་གནས་བར་དུ་ཕན་ཚུན་འབྲེལ་འདྲིས་བྱུང་ཡོད་མེད་བཅས་ཀྱང་
དཔྱད་ཡུལ་གཙོ་བོ་དང་། དེ་མིན་གདོད་མའི་སྤྱི་ཚོགས་ཀྱི་དམངས་སྲོལ་རིག་
གནས་དང་། དེང་རབས་ཀྱི་དམངས་ཁྲོད་དུ་དར་བཞིན་པའི་དམངས་སྲོལ་
བཅས་ཕྱོགས་མང་པོ་ཞིག་ལ་དཔྱད་པ་བཏང་ནས་དམངས་སྲོལ་རིག་གནས་ཀྱི་
སྤྱིའི་བྱུང་འཕེལ་དང་ཁྱད་ཆོས་སོགས་ལ་དཔྱད་བསྡུར་གནང་བ་རེད།
， 193.



༄༅ །།དམངས་སྲོལ་རིག་པ་སྤྱི་བཤད།
བདུན། འཇར་པན་རྒྱལ་ཁབ།
འཇར་པན་གྱི་དམངས་སྲོལ་རིག་པ་ཡོངས་གྲགས་སུ་དུས་རིམ་དྲུག་ཏུ་
དབྱེ་བཞིན་ཡོད་དེ། །
དང་པོ་དབུ་བརྙེས་པའི་དུས་རིམ། དུས་རབས་བཅོ་བརྒྱད་ཀྱི་ནང་ལ་
འཇར་པན་གྱི་དཔལ་འབྱོར་དར་འཕེལ་ཆེན་པོ་བྱུང་བ་དང་དུས་མཉམ་དུ།
སྲོལ་རྒྱུན་རིག་གནས་ཀྱི་སྲོག་ཤིང་སྟེ། རུའུ་ལུགས་རིག་པ( ། # )ཉམས་རྒུད་
དུ་འགྲོ་བའི་ལྟས་བྱུང་པ་ན། རུའུ་ལུགས་ཀྱི་ལྟ་གྲུབ་འཛིན་མཁན་ཁ་ཅིག་གིས་
འབངས་མིའི་འཚོ་བ་ལ་ཐུགས་ཁུར་གནང་ཞིང་། དེར་ཞིབ་འཇུག་བྱེད་པའི་
ཞོར་དུ་དམངས་ཁྲོད་ཀྱི་གོམས་སྲོལ་སོགས་ལའང་དོ་སྣང་དང་ཞིབ་འཇུག་བྱེད་
འགོ་བརྩམས་པ་རེད། སྒོས་སུ་ཤེས་རྩལ་ལྡན་པའི་མཁས་པ་ལ་ལས་རྒྱུན་དུ་ཡུལ་
སྐོར་ལྗོངས་རྒྱུ་ལ་ཕེབས་པའི་སྐབས་དང་བསྟུན་ནས་ཤིན་ཏུ་དོན་སྙིང་ལྡན་པའི་
ཡུལ་སྲོལ་གོམས་གཤིས་གང་མང་ཞིག་རི་མོ་དང་བཅས་པ་འཚོལ་བསྡུ་དང་ཡིག་
ཐོག་ལ་འཁོད་པ་རེད།
མིན་ཀྲི་བོས་གསར་རྗེས་ལངས་རྗེས་སུ་ནུབ་ཕྱོགས་རྒྱལ་ཁབ་ཀྱི་གཞུང་
ལུགས་དང་རིག་གནས་འདྲ་མིན་སྣ་ཚོགས་ཤིག་འཇར་པན་པས་བསྡུ་ལེན་བྱས་
ཤིང་། སྐབས་དེར་འཇར་པན་གྱི་དམངས་སྲོལ་རིག་པའི་ཐད་ལ་དབྱིན་ཇི་བའི་
མིའི་རིགས་རིག་པའི་ཤུགས་རྐྱེན་ཆེན་པོ་ཐེབས་པ་རེད། སྤྱི་ལོ་1886ལོར་ཏོན་
ཅན་སློབ་གྲྭ་ཆེན་མོའི་སློབ་མ་ཕན་ཅན་ཀྲིན་བོ་ལང་( HPf IE FEE）སོགས་
ཀྱིས་ཏོན་ཅན་མིའི་རིགས་རིག་པའི་ཚོགས་པ་བཙུགས་པ་དང་། 《མིའི་རིགས་
• 194



ལེའུ་བརྒྱད་པ། རྒྱལ་ཁབ་གཞན་དུ་དམངས་སྲོལ་རིག་པའི་ལྟ་དགོངས་བྱུང་འཕེལ་གྱི་ཚུལ་བརྗོད་པ། །
རིག་པའི་དུས་དེབ》ཅེས་པའི་དུས་དེབ་ཅིག་ཀྱང་གསར་དུ་བསྐྲུན། དུས་དེབ་
དེའི་ནང་དུ་དབྱིན་ཇིའི་མི་རིགས་རིག་པའི་གཞུང་ལུགས་ཀྱི་སྐོར་ཅུང་ཆ་ཚང་དུ་
ངོ་སྤྲོད་གནང་བ་ཕུད། རྩད་ཞིབ་དངོས་ལས་ཐོན་པའི་འཇར་པན་རང་གི་ཐོན་
སྐྱེད་དང་འཚོ་བའི་གོམས་གཤིས། ཁྱིམ་རྒྱུད་ཀྱི་ཆགས་ཚུལ་དང་། ཡུལ་སྐད་
དང་གྲོང་སྐད་ལ་སོགས་དམངས་སྲོལ་དང་འབྲེལ་ཆེ་བའི་ཆེད་རྩོམ་རིན་ཐང་
ལྡན་པ་གང་མང་ཞིག་འཁོད་པ་རེད།
གཉིས་པ་《རང་ཡུལ་ཞིབ་འཇུག་》གི་དུས་རིམ། འཇར་པན་པའི་
དམངས་སྲོལ་རིག་པའི་སྲོལ་བཏོད་མཁན་ནི་ལིག་ཐན་ཀོ་ནན་( gu # # གླུ
1875 - 1962)ཞེས་བྱ་བ་དེ་ཡིན་ཞིང་། ཁོང་ནི་ཞིང་སྡེའི་ཁྱིམ་ཚང་ཞིག་ཏུ་སྐྱེས་
ཤིང་། ཆུང་དུས་ནས་ཞིང་གྲོང་གི་འཚོ་བའི་གནས་ཚུལ་ལ་ཆ་རྒྱུས་གསལ་བོ་
ལྡན་ལ། སྤྱི་ལོ་1900ལོར་སློབ་གྲྭ་ཆེན་མོ་ནས་མཐར་ཕྱིན་རྗེས། སྲིད་གཞུང་གི་
ཞིང་ལས་དོན་སྒྲུབ་ཁང་དུ་ལས་ཀ་སྒྲུབ། ལས་གཞིའི་དབང་གིས་རྒྱུན་དུ་ཞིང་
གྲོང་ལ་ཕེབས་པའི་གོ་སྐབས་དང་མཐུན་རྐྱེན་བྱུང་བས་སྔར་ལས་ཞིང་གྲོང་གི་
གནས་ཚུལ་རྒྱུས་ལོན་བྱས། དེའང་སྐབས་དེར་འཇར་པན་གྱི་སྤྱི་ཚོགས་ནི་དེང་
རབས་ཅན་དུ་འགྱུར་བཞིན་པའི་སྒང་ཡིན་སྟབས། སྲོལ་རྒྱུན་གྱི་རིག་གནས་
རྒྱུན་འཛིན་དང་། ཡང་ན་མེད་པར་བྱེད་པའི་ཐད་ལ་མཁས་པ་རྣམ་པར་ལྟ་
སྟངས་དང་ངོས་ཤེས་མི་འདྲ་བ་ཡོད། དེས་ལིག་ཐན་ཀོ་ནན་གྱིས་གཟབ་ནན་སྒོ་
ནས་མི་རིགས་རིག་གནས་ལ་དབྱེ་ཞིབ་ལེགས་པོར་མཛད་དེ། མི་རིགས་རིག་
གནས་རྒྱུན་འཛིན་བྱེད་དགོས་པའི་སྐོར་ལ་རིན་ཐང་ལྡན་པའི་དཔེ་རྩོམ་འགའ་
བྲིས་ཤིང་། ཁོང་གི་ལྟ་བ་དེས་ཤེས་ཡོན་པ་ཕལ་ཆེ་བའི་བསམ་བློར་ཤུགས་རྐྱེན་
ཆེན་པོ་ཐེབས་པ་རེད།
， 195 •



༄༅ །།དམངས་སྲོལ་རིག་པ་སྤྱི་བཤད།
སྤྱི་ལོ་1913ལོར་ལིག་ཐན་ཀོ་ནན་དང་ཀོ་མོ་མིན་ཞོན( #* : #t ## ）
གཉིས་ཀྱིས་མཉམ་འབྲེལ་བྱས་ནས་《 རང་ཡུལ་ཞིབ་འཇུག》ཅེས་པའི་དུས་
དེབ་གསར་གཏོད་མཛད། དུས་དེབ་དེ་ནི་ཁོ་ཚོའི་དམངས་ཁྲོད་དུ་འཚོལ་བསྡུ་
བྱས་པའི་དམངས་སྲོལ་རིག་གནས་དེ་མཁས་པ་རྣམས་ཀྱི་སྤྱན་མདུན་ལ་ཕུལ་
སྤྱད་ཀྱི་གར་སྟེགས་དང་། ཞིབ་འཇུག་གི་འབྲས་བུ་འགྲན་རེས་བྱེད་པའི་གཡུལ་
ས་ལྟ་བུར་གྱུར་བ་རེད། དུས་མཉམ་དུ་ཕན་ཅན་ཀྲིན་བོ་ལང་གིས་དབུ་མཛད་
པའི་《དམངས་སྲོལ》ཞེས་པའི་དུས་དེབ་དང་། ཀྲི་ཁུག་ཞན་བོ་གཙོ་བྱས་པའི་
《ཡུལ་སྲོལ་དང་ངག་རྒྱུན》ཞེས་པའི་དུས་དེབ་ལ་སོགས་ཀྱང་གཅིག་རྗེས་
གཉིས་མཐུད་དུ་གསར་གཏོད་བྱས་པ་རེད། རིག་གཞུང་དུས་དེབ་དེ་དག་ལས་
《རང་ཡུལ་ཞིབ་འཇུག》ནི་ཐོག་མའི་དམངས་སྲོལ་རིག་པའི་དུས་དེབ་ཅིག་
ཡིན་ཞིང་། དུས་དེ་ནས་བཟུང་འཇར་པན་གྱི་དམངས་སྲོལ་རིག་པའི་རིག་
གཞུང་དེ་དབུ་བརྙེས་པ་ཡིན། །
གཞན་ཡང་མི་རིགས་རིག་པ་སྨྲ་བ་སི་ཙེ་ཅན་སན་(RYE f# = 1896 -
1963)གྱིས་འཇར་པན་གྱི་དམངས་ཆས་( E 11) ( དམངས་ཆས་ཞེས་པའི་ཐ་
སྙད་འདིར་ཐོག་མར་བེད་སྤྱོད་མཁན）ཞིབ་འཇུག་དང་། དམངས་ཆས་སུ་
ཐོན་སྐྱེད་ཡོ་བྱད་དང་འཚོ་བའི་ཡོ་བྱད་བཅས་ཀྱང་དཔྱད་ཡུལ་དུ་བཞག་ནས་
རང་གི་ལྟ་བ་བཏོན། སྐབས་དེར་མཚོན་ན་འཇར་པན་གྱི་འཚོ་བའི་རྣམ་པ་
འགྱུར་ལྡོག་ཤིན་ཏུ་ཆེ་བ་དང་། སྔར་ཡོད་ཀྱི་མི་རིགས་བཟོ་ལས་ཉམས་དམས་
སུ་འགྲོ་བཞིན་པའི་སྒང་ཡིན། ཁོང་གིས་འབངས་མིའི་འཚོ་བ་གཙོ་བོར་གྱུར་
བའི་རིག་གནས་ལོ་རྒྱུས་ནང་དུ་དམངས་ཆས་ལ་ཞིབ་འཇུག་བྱེད་པ་ནི་གལ་ཆེ་
བའི་གྲས་ཤིག་ཡིན་པར་བརྗོད་པ་དང་། ཧུར་བརྩོན་གྱིས་དམངས་ཆས་གང་
· 196 •



ལེའུ་བརྒྱད་པ། རྒྱལ་ཁབ་གཞན་དུ་དམངས་སྲོལ་རིག་པའི་ལྟ་ད་གོངས་བྱུང་འཕེལ་གྱི་ཚུལ་བརྗོད་པ།
མང་འཚོལ་བསྡུ་བྱས་ཏེ། སྤྱི་ལོ་1921 ལོར་དམངས་ཆས་བཤམས་སྟོན་ཁང་
ཞིག་བཙུགས་ཤིང་། དངོས་པོའི་རིག་གནས་ཀྱི་ཞིབ་འཇུག་ཐད་ལ་ལམ་གསར་
བ་ཞིག་བཏོད། །
གསུམ་པ་《 མི་རིགས》ཀྱི་དུས་རིམ། འཛམ་གླིང་འཁྲུག་ཆེན་ཐེངས་དང་
པོ་ལངས་རྗེས། རྒྱལ་ཁབ་སོ་སོའི་ནང་དུ་མི་རིགས་ཀྱི་གནད་དོན་ལ་ཡོངས་ཁྱབ་
ཏུ་ཐུགས་ཁུར་གནང་གིན་ཡོད་པ་དང་། ལིག་ཐན་ཀོ་ནན་ཐེངས་གཉིས་ལ་ཨོ་
གླིང་ལ་བྱ་བ་སྒྲུབ་ཏུ་ཕེབས་པར་བསྟུན་ནས། ཨོ་མེ་ས་ཁུལ་གྱི་མི་རིགས་རིག་པའི་
ཞིབ་འཇུག་གནས་ཚུལ་ལ་རྒྱུས་ལོན་ཅུང་བྱུང་སྟབས། ཕྱིར་རང་རྒྱལ་དུ་ལོག་རྗེས།
སྤྱི་ལོ་1925ལོར་ཀང་ཀྲིན་ཞོན་( K IE !E)དང་། ཧྲི་ ཐན་ཀན་(f mf)ལ་
སོགས་ཀྱིས་རྒྱབ་སྐྱོར་བྱས་ནས་《མི་རིགས》ཞེས་པའི་དུས་དེབ་དེ་གསར་
གཏོད་བྱས། 《མི་རིགས》ནི་མི་རིགས་རིག་པ་དང་། དམངས་སྲོལ་རིག་པ་དང་།
གནའ་རྫས་རྟོག་ཞིབ་རིག་པ་དང་། སྒྲ་རིག་པ་བཅས་ཕྱོགས་ཀྱི་དཔྱད་རྩོམ་སྣ་
ཚོགས་དང་རྩད་ཞིབ་སྙན་ཞུ་འཁོད་སའི་དུས་དེབ་སྣ་འཛོམས་ཅན་ཞིག་ཡིན་ཏེ།
འདིའི་ནང་དོན་ཕུན་སུམ་ཚོགས་པ་དང་ཁྱབ་གཏོགས་ཤིན་ཏུ་ཡངས་པས།
དམངས་སྲོལ་ རིག་ པའི་ རིག་ གཞུང་ལ་སྐབས་དེར་ རིག་ གཞུང་ གཞན་དང་།
གཞན་གྱི་ལེགས་ཆ་བསྡུ་བ་དང་། ཡང་ན་ཉེ་འབྲེལ་རིག་གཞུང་ལ་འབྲེལ་བ་བྱེད་
པར་དགེ་ཕན་ཆེན་པོ་བྱུང་། 《མི་རིགས》དུས་དེབ་ནང་དུ་དམངས་སྲོལ་རིག་
པའི་སྐོར་གྱི་ཆེད་རྩོམ་གཙོ་བོ་འཁོད་པ་ནི། ལིག་ཐན་ཀོ་ནན་གྱི《 ལྷ་མཆོད་ཀྱི་
གོམས་སྲོལ》དང་།《ཡས་གཡང་ཀྲི་ཆུ་མིག་མོ་འདེབས》དང་། ཀྲི་ཁུག་ཞན་
པོའི་( JiH{H&)《ཆུའི་བུ་མོ》དང་། ཡས་ཕོ་ཚིག་( {*# )གི་《 ལྷོ་གླིང་གི་
གནའ་རབས་འདས་མཆོད》སོགས་ཡིན།
• 197 •



༄༅ །།དམངས་སྲོལ་རིག་པ་སྤྱི་བཤད།
བཞི་བ་གཟའ་ཕུར་བུའི་ཚོགས་པའི་དུས་རིམ། སྤྱི་ལོ་1933ལོའི་ཟླ་དགུ་
བ་ནས་འགོ་ཚུགས་ཏེ། ལིག་ཐན་ཀོ་ནན་གྱིས་གཟའ་ཕུར་བུའི་ཉིན་ལ་རྒྱུན་དུ་
རང་གི་ཁྱིམ་ནས་《དམངས་ཁྲོད་ངག་རྒྱུན་དཔྱད་པ》ཞེས་པའི་སློབ་སྟོན་གནང་
བས། ཚོགས་པ་འདིའི་མིང་ཡང་དེ་ལས་ཐོགས་ཤིང་། སྦྲང་མ་མེ་ཏོག་ལ་འཁོར་བ་
བཞིན་སློབ་མ་ཇེ་མང་ནས་ཇེ་མང་དུ་སོང་བ་དང་། དེ་ལས་སློབ་མ་མང་པོ་ཞིག་
ནི་རྗེས་སུ་སྐད་གྲགས་ཅན་གྱི་དམངས་སྲོལ་རིག་པའི་མཁས་པར་གྱུར། །
སྤྱི་ལོ་1934ལོར་《དམངས་སྲོལ་ངག་རྒྱུན་དཔྱད་པ》ཞེས་པའི་སློབ་སྟོན་
དཔེ་ཆ་འདི་པར་ལ་བཏབ་ཅིང་། འདི་ནི་འཇར་པན་གྱི་དམངས་སྲོལ་རིག་པ་ཅུང་
ཟད་ཆ་ཚང་དུ་བསྒྲིགས་པའི་དཔེ་ཆ་ཐོག་མའི་གྲས་ཡིན། དེའི་རྗེས་སུ་ལིག་ཐན་
ཀོ་ནན་གྱི་《ཕ་ཡུལ་འཚོ་བ་ཞིབ་འཇུག་བྱེད་ཐབས》དང་།《རྒྱལ་ཁབ་ཀྱི་ལོ་རྒྱུས་
དང་དམངས་སྲོལ་རིག་པ》ཞེས་པའི་དཔེ་ཆ་འདི་གཉིས་རིམ་གྱིས་དཔར་བསྐྲུན་
བྱས་ཤིང་། དཔེ་ཆ་འདི་དག་གི་ནང་དུ། ལིག་ཐན་ཀོ་ནན་གྱིས་ལོ་རྒྱུས་རིག་པ་
དང་དམངས་སྲོལ་རིག་པའི་འབྲེལ་བ་བརྗོད་ཡོད་པ་ལས་གཞན་དུ་ནི། གཅིག་ཏུ་
དམངས་སྲོལ་རིག་པས་ཐོག་མར་མི་རིགས་རང་དང་རྒྱལ་ཁབ་རང་ལ་ཞིབ་འཇུག་
བྱས་པ་རྒྱུས་ལོན་གསལ་བོ་བྱེད་དགོས་ལ། སྒོས་སུ་འཇར་པན་རང་གི་དམངས་
སྲོལ་རིག་གནས་དེ་ཚན་རིག་དང་མཐུན་པའི་སྒོ་ནས་རྩད་ཞིབ་བྱེད་དགོས་ཚུལ་
བསྟན་པ། གཉིས་སུ་གཤིབ་བསྡུར་གྱི་ཐབས་འམ་སྤྱད་ནས། དམངས་སྲོལ་རིག་
གནས་ཀྱི་སྔ་ཕྱིའི་འབྲེལ་བ་དང་། འཕོ་འགྱུར་གྱི་གོ་རིམ་དེ་ལ་དབྱེ་ཞིབ་བྱེད་
དགོས་པ་དང་། སྒྲོ་སྐུར་ལ་སོགས་སྤང་ནས་དངོས་ཡོད་ཀྱི་འཚོ་བའི་གོམས་སྲོལ་
དེ་ཇི་བཞིན་དུ་ཡིག་ཐོག་ལ་འཁོད་དགོས་པ། གསུམ་དུ་དམངས་སྲོལ་རིག་གནས་
ཀྱི་དཔྱད་གཞིའི་ཐད་ལ་གཟིགས་བྱ་དང༌། ཉན་བྱ། ཡིད་དཔྱད་བཅས་རིགས་
: 198 .



ལེའུ་བརྒྱད་པ། རྒྱལ་ཁབ་གཞན་དུ་དམངས་སྲོལ་རིག་པའི་ལྟ་དགོངས་བྱུང་འཕེལ་གྱི་ཚུལ་བརྗོད་པ་
གསུམ་དུ་དབྱེ་བ་བཅས་སོ། ། མདོར་ན་ཁོང་གི་ལྟ་སྟངས་དང་གཞུང་ལུགས་
དེས་འཇར་པན་པའི་དམངས་སྲོལ་རིག་པའི་རིག་ཚན་ལ་ཡུན་རིང་དུ་ཤུགས་
རྐྱེན་ཆེན་པོ་ཐེབས་པ་ཡིན། དེ་ལྟར་ལིག་ཐན་ཀོ་ནན་གྱིས་མཛུབ་སྟོན་འོག་ཏུ།
གཟའ་ཕུར་བུའི་ཚོགས་པས་འཆར་གཞི་དང་གོ་རིམ་ལྡན་པའི་སྒོ་ནས་ཚོགས་མི་
རྣམས་འཇར་པན་གྱི་གྲོང་སྡེ་མང་པོའི་དུད་ཁྱིམ་རེ་རེར་སོང་ནས་རྩད་ཞིབ་བྱས་
འབྲས་སུ་《རི་གྲོང་འཚོ་བ་ཞིབ་འཇུག》དང་། 《མཚོ་སྡེ་འཚོ་བའི་ཞིབ་འཇུག》
ཅེས་པའི་དཔེ་ཚོམ་ཆེན་མོ་དཔར་བསྐྲུན་བྱས། དམངས་ཁྲོད་དུ་བོར་བརླག་ལ་ཉེ་
བའི་གཏམ་རྒྱུད་དང་ངག་རྒྱུན་འབོར་ཆེན་ཞིག་འཚོལ་བསྡུ་བྱས་ནས་ཡིག་ཐོག་
ལ་འཁོད། སྐབས་དེ་ལ་མཚོན་ནས་བཤད་ན། འཇར་པན་གྱི་ཏོན་པེ་སློབ་གྲྭ་ཆེན་
མོ་དང་རྒྱལ་ཁབ་རིག་གླིང་སོགས་མཐོ་རིམ་སློབ་ཆེན་ནང་དུ་དམངས་སྲོལ་རིག་
པའི་སྐོར་གྱི་དཔེ་འཁྲིད་བྱེད་འགོ་ཚུགས་པ་དང་། མཁས་པའི་ཕྱག་རྩོམ་མང་དུ་
བྱུང་བ། སྔར་བཞིན་དུ་རྒྱལ་ཁབ་གཞན་དང་གཞན་གྱི་དམངས་སྲོལ་རིག་པའི་
སྐོར་གྱི་གསུང་རྩོམ་གྲགས་ཅན་གང་མང་ཞིག་བསྒྱུར་ཏེ། འཇར་པན་གྱི་དམངས་
སྲོལ་རིག་པའི་གཞུང་ལུགས་དང་ལག་ལེན་གཉིས་ཀའི་ཕྱོགས་ནས་ཆུ་ཚད་ངེས་
ཅན་ཞིག་ཏུ་སླེབས་མོད། དུས་ཡུན་མི་རིང་བར་འཇར་པན་བཙན་རྒྱལ་རིང་
ལུགས་དམངས་འཁྲུག་གི་ཡོ་ལང་བྱུང་རྐྱེན་གྱིས་གཟའ་ཕུར་བུའི་ཚོགས་པའི་སློབ་
མཚམས་བཅད་པ་དང་། 《 དམངས་ཁྲོད་ངག་རྒྱུན་དཔྱད་པ》ཞེས་པའི་དུས་
དེབ་པར་མཚམས་བཞག་པ། དེ་བཞིན་དུ་དམངས་ཁྲོད་དུ་དམངས་སྲོལ་རིག་
གནས་རྩད་ཞིབ་ལ་འགྲོ་བའི་འཆར་བཀོད་ཀྱང་མཚམས་མི་འཇོག་ཀ་མེད་དུ་གྱུར་
བ་རེད།
ལྔ་བ་དམངས་སྲོལ་ཞིབ་འཇུག་ཁང་གི་དུས་རིམ། སྤྱི་ལོ་1946ལོར་དུས་
• 199.



༄༅ །།དམངས་སྲོལ་རིག་པ་སྤྱི་བཤད།
ཞིབ་འཇུག་པ་རྣམས་ཀྱི་རིག་པའི་དགའ་ཚལ་གལ་ཆེན་ཞིག་ཏུ་གྱུར་བ་མ་ཟད།
མི་ཐམས་ཅད་ལ་དམངས་སྲོལ་རིག་ གནས་ཀྱི་ཤེས་བྱ་ངོ་སྤྲོད་བྱེད་པའི་གར་
སྟེགས་སུའང་གྱུར་བ་རེད། དེང་སྐབས་ཀྱི་དུས་འདིའི་ནང་ལ་འཇར་པན་གྱི་
དམངས་སྲོལ་རིག་པ་མཁས་ཅན་ཁ་ཤས་ཀྱིས་ཉེ་འབྲེལ་རྒྱལ་ཁབ་དང་མི་རིགས་
ཀྱི་དམངས་སྲོལ་ལའང་རྟོགས་དཔྱོད་བགྱིས་པར་བསྟུན། གཤིབ་བསྡུར་དམངས་
སྲོལ་རིག་པའི་དཔྱད་ཐབས་ལ་དོན་གཉེར་བྱེད་པའི་རྩོམ་མང་པོ་ཞིག་བྱུང་བཞིན་
འདུག དཔེར་ན་སློབ་གྲྭ་ཆེན་མོའི་རིག་པའི་ དགའ་ཚལ་དུ་《གཤིབ་བསྡུར་
དམངས་སྲོལ་ཞིབ་འཇུག》དང་《 ཞིབ་བསྡུར་དམངས་སྲོལ་རིག་ཚོགས་དུས་
དེབ》ཅེས་པ་ལ་སོགས་ཀྱི་རིག་གཞུང་དུས་དེབ་སྣ་ཚོགས་སྤེལ་གྱིན་ཡོད་པ་ལྟར་
ལགས། དེ་ལྟར་ལིག་ཐན་ཀོ་ནན་གཤེགས་རྗེས་ཀྱི་ལོ་ངོ་སུམ་ཅུ་ལྷག་གི་རིང་དུ།
འཇར་པན་གྱི་དམངས་སྲོལ་རིག་པའི་གཞུང་ལུགས་དང་ལག་ལེན་གཉིས་ཀའི་
ཐད་གོང་འཕེལ་ཆེན་པོ་བྱུང་བ་མ་ཟད། འཛམ་གླིང་གི་དམངས་སྲོལ་རིག་པའི་
ལྡུམ་རའི་ནང་དུའང་མི་རྣམས་ཀྱིས་གདེང་འཇོག་བྱེད་སའི་ཡུལ་ཞིག་ཏུ་གྱུར་
ཡོད་པ་ལྟར་ལགས།
སྨྲས་པ།
རྒྱལ་ཁམས་གཞན་གྱི་དམངས་སྲོལ་ཆེད་མཁས་ཀྱིས། །
ལྟ་དགོངས་འདྲ་མིན་བཏོན་པའི་བཅུད་བསྡུས་ནས། །
རང་སྲོལ་ཐུན་མིན་ཁྱད་འཕགས་མངོན་མཚོན་པའི། །
ལྟ་གྲུབ་གསར་བ་སྐྲུན་རྒྱུའི་ལས་ལ་འབད་པར་བྱ། །
• 202 ，



AFP
919-19534499
*9#+++
+5494********#*#99:1399.
-
**
E EPEEstaiERSFER
FEFFEFFFFFFFFFFFFFEFSFSFSFFSFEFSFSFE5FERS
-
*
ཡོ་ཆས་སྣ་ཚོགས།
ஸ்னேகாவிEைFEREES
ஸ்வீ



ལེའུ་དགུ་བ།
བོད་མིའི་འགྲོ་འདུག་སྤྱོད་པའི་
དམངས་སྲོལ་སྤྱི་བཤད།
གཅིག བསམ་བློ་ཀུན་སྤྱོད་ཀྱི་སྐོར།
སྔོན་དུས་སུ་བོད་པ་རྣམས་ནི། ལུས་རྩལ་ཆེ་ཞིང་གཡོ་སྒྱུ་ཆུང་བ། ངང་
ཚུལ་བརྟན་ཅིང་མནའ་ལ་བརྩི་བ། སྙིང་སྟོབས་ཆེ་ཞིང་རང་རིགས་ལ་ཤ་ཚ་བ།
རྗེ་ལ་གུས་པ་ཆེ་ཞིང་འཁོར་གཡོག་ལ་བརྙས་པ་ཆུང་ལ་བྱམས་པ་སོགས་ཡ་
རབས་ཀྱི་སྤྱོད་པ་ཤིན་ཏུ་མང་ཞེས་མཁས་པ་ཆེན་པོ་དགེ་འདུན་ཆོས་འཕེལ་
གྱིས་གསུངས་ཡོད་པ་ལྟར། བོད་མི་རྣམས་ལ་ཡུན་རིང་གི་འཚོ་བའི་ནང་དུ་ལས་
ལ་བརྩོན་ཞིང་དཔའ་ངར་ལྡན་པ། ཆོས་ལ་དད་ཅིང་དགེ་སེམས་ཆེ་བ། རྒན་ལ་
བཀུར་ཞིང་གཞོན་ལ་བྱམས་པ། མཛའ་བཤེས་ལ་གཞུང་དྲང་ཞིང་གཡོ་སྒྱུ་མེད་
པ། ཡ་རབས་ཅན་ལ་བསྟོད་ཅིང་མ་རབས་ལ་དམའ་འབེབས། ཡོན་ཏན་ལ་
དོན་གཉེར་ཆེ་ཞིང་ཡོན་ཏན་ཅན་ལ་བརྩི་བ། གཞན་གྱི་དྲིན་ཤེས་ཞིང་དྲིན་ལན་
ཞུ་བ་སོགས་ཡ་རབས་སྤྱོད་པ་གང་མང་ཞིག་སྔ་ནས་ད་བར་དུ་མི་ཀུན་པོའི་
• 205 .



༄༅ །།དམངས་སྲོལ་རིག་པ་སྤྱི་བཤད། །
སེམས་ཀྱི་ཁང་པའི་ནང་དུ་བག་ལ་ཉལ་ནས་ཡོད་མོད། ཡང་ཡ་རབས་སྤྱོད་པ་
དེའི་ལྡོག་ཕྱོགས་སུ་གྱུར་བའི་མ་རབས་ཀྱི་སྤྱོད་ངན་དང་ལུགས་ངན་ཡང་མེད་
པ་ཞིག་མ་ཡིན་ཏེ། ང་ཚོས་རང་རེའི་བོད་ཀྱི་ལོ་རྒྱུས་དེབ་ཐེར་ལ་མཇལ་ན། སྤྲེའུ་
བྱང་ཆུབ་སེམས་དཔའ་དང་བྲག་སྲིན་མོ་གཉིས་ལས་ཆད་པའི་བོད་མི་འདི་ལ་
ཐོག་མའི་དུས་ནས། ཕའི་རིགས་སུ་གྱུར་པ་དེ་དག་ནི་དད་པ་ཚེ་བ། མོས་གུས་
ཆེ་བ། སྙིང་རྗེ་ཆེ་བ། ཤེས་རབ་ཆེ་བ། བརྩོན་འགྲུས་ཆེ་བ། བཟོད་པ་ཆེ་བར་སྨྲ་
བ་དང་། མའི་རིགས་སུ་གྱུར་བ་ནི་དད་པ་ཆུང་བ། མོས་གུས་ཆུང་བ། སྙིང་རྗེ་
ཆུང་བ། ཤེས་རབ་ཆུང་བ། བརྩོན་འགྲུས་ཆུང་བ། བཟོད་པ་ཆུང་བ། འདོད་
ཆགས་ཚེ་བ། ཞེ་སྡང་ཚེ་བ། ང་རྒྱལ་ཆེ་བ། ཕྲག་དོག་ཆེ་བ། གཏི་མུག་ཆེ་བ།
བསམ་པ་ངན་པའོ་ཞེས་བརྗོད་ཡོད་པ་ལྟར། ཚིག་སྒྲོས་འདི་ལ་སངས་རྒྱས་ཆོས་
ལུགས་ཀྱི་ལྟ་སྤྱོད་ཀྱི་ཤུགས་རྐྱེན་ཐེབས་ཡོད་ནའང༌། དེ་ལས་གནའ་སྔ་མོའི་
དུས་ནས་བོད་མིའི་བསམ་བློ་ཀུན་སྤྱོད་ཐད་བཟང་ངན་གྱི་ཚད་ཅི་ལྟར་འབྱེད་
ཀྱིན་ཡོད་པ་དེ་གསལ་པོར་མཐོང་བཏུབ། སྤྱིར་འཇིག་རྟེན་ཐོག་གི་ཆོས་ལུགས་
མང་ཆེ་བར་མཚོན་ནས་བཤད་ན། ལྷག་བསམ་དང་གཞན་ཕན། སྙིང་རྗེ་གཙོ་
ཆེར་བྱས་ནས་སེམས་ཅན་ཐམས་ཅད་ཀྱི་དོན་སེམས་པ་ཞིག་ཡིན་པ་ལྟར་དུ།
བོད་ཡུལ་རང་དུ་དར་བའི་བོན་པོའི་ཆོས་ལུགས་ཀྱི་བློ་ཁ་བསྒྱུར་མྱོང་བ་དང་། དེ་
ནས་སངས་རྒྱས་ཆོས་ལུགས་ཀྱིས་བསམ་བློ་ཡོངས་སུ་བསྒྱུར་བའི་བོད་མི་
རྣམས་ལ་ལྷག་བསམ་དང་གཞན་ཕན། སྙིང་རྗེ་བཅས་ཀྱི་བསམ་པ་བཟང་པོ་
ཞིག་ལྡན་ཚུལ་དེ། དེང་སང་རྒྱལ་ཁབ་ཕྱི་ནང་གི་མི་ཡོངས་ཀྱི་ཁ་ནས་ཐུན་མོང་
དུ། བོད་མི་རིགས་ནི་བརྩོན་འགྲུས་ལྡན་ཞིང་བློ་གྲོས་གསལ་བ། ཆོས་ལ་དད་
ཅིང་དགེ་སེམས་ཆེ་བ་ཞིག་རེད་ཅེས་བཤད་པ་དང་འབྲི་བཞིན་ཡོད་པ་དེ་ལས་
• 206 •



ལེའུ་དགུ་བ། བོད་མིའི་འགྲོ་འདུག་སྤྱོད་པའི་དམངས་སྲོལ་སྤྱི་བཤད།
གསལ་བོར་རྟོགས་བཏུབ། དེས་རང་རེ་བོད་ལ་ཀུན་སྤྱོད་བཟང་པོ་འདི་འདྲ་
ཞིག་ཡོད་པ་འདི། སངས་རྒྱས་ཀྱི་དགོངས་པ་དྲི་མ་མེད་པ་དེ་དང་། བོད་མིའི་
གཤིས་རྒྱུད་ལེགས་པ་དེ་གཉིས་ཀ་ཕན་ཚུན་ཁ་སྦྱོར་དང་མཐུན་འགྲིག་ལས་
བྱུང་བ་རེད་ཅེས་སྨྲས་ཀྱང་མི་ཆོག་པ་མེད་དོ། ། །
དེའང་བྱ་བ་གང་དང་གང་ལྟ་བུ་ཞིག་ཡིན་ཡང་རྩོད་སྒྲུབ་ཀྱི་སྒོ་ནས་བལྟ་
དགོས་པ་དང་། བཟང་པོའི་ལྡོག་ཕྱོགས་ན་ངན་པ་ཞིག་ཀྱང་ཡོད་སྲིད་པས།
སངས་རྒྱས་ཆོས་ལུགས་ཀྱི་ལྟ་དགོངས་མང་པོ་ཞིག་བོད་རྒྱལ་བཙན་པོ་དང་སྐུ་
དབོན་རྣམས་ཀྱིས་ཐད་ཀར་བོད་ཀྱི་ཁྲིམས་ལུགས་ནང་དུ་བླངས་ཏེ། བཟང་
པོར་བསྟོད་པ་དང་ངན་པར་ཁྲིམས་སྦྱོར་སོགས་བོད་མིའི་བློ་ཁམས་དང་འགྲིག་
པར་སྤེལ་བ། ཚིག་བསྒྲིལ་ནས་བརྗོད་ན་སངས་རྒྱས་ཆོས་ལུགས་ཀྱི་ལྟ་དགོངས་
དེ་མི་རྣམས་ཀྱི་སེམས་ཀྱི་ཁང་པར་གཞུག་རྒྱུ་དང་། ཡང་ན་བོད་ཀྱི་ཁྲིམས་སྲོལ་
འཛུགས་པའི་རྒྱུར་གྱུར་བ་གང་ཡིན་ནའང་། དེའི་དམིགས་ཡུལ་གཙོ་བོ་ནི། མི་
དང་མིའི་བར་དུ་གནོད་སེམས་དང་འཁྲུག་རྩོད་མེད་པ། འགྲོ་བ་སེམས་ཅན་
ཐམས་ཅད་བདེ་བར་འཚོ་བ། འཇིག་རྟེན་ཧྲིལ་བོ་ཞི་བདེ་ཡོང་རྒྱུའི་ཆེད་དུ་ཡིན།
གལ་ཏེ་འཇིག་རྟེན་ཆོས་དགུས་བློ་བསྒྱུར་བའི་མི་རྣམས་ལ་འདོད་སེམས་དང་
གནོད་སེམས། བསམ་པ་ངན་པ་དང་སྤྱོད་པ་ངན་པ་བཅས་ཀྱི་དྲི་གྲིབ་ངན་པ་
མ་འཁོར་ན། བསམ་བཟང་སྤྱོད་ལེགས་དང་བསམ་ངན་སྤྱོད་ངན་གྱི་ཚད་གཞི་
དེ་དག་ཀྱང་བྱུང་དགོས་དོན་མ་མཆིས། དེས་ང་ཚོས་འགྲོ་བ་མིའི་ལོ་རྒྱུས་ལ་ཕྱི་
མིག་གཅིག་འཕངས་ན། བསམ་བློ་ཀུན་སྤྱོད་བཟང་བ་དང་ངན་པའི་དབྱེ་བ་
འབྱེད་པའི་དུས་ནི་ཤིན་ཏུ་སྔ་ཞིང་། ཕལ་ཆེར་འགྲོ་བ་སེམས་ཅན་འདི་ལ་མིའི་
མཚན་ཉིད་ཚང་བ་ནས་བཟུང་ཀུན་སྤྱོད་བཟང་ངན་གྱི་དབྱེ་བ་བྱུང་བ་དང་།
• 207 •



༄༅།།དམངས་སྲོལ་རིག་པ་སྤྱི་བཤད།
ཡུན་རིང་གི་ལོ་རྒྱུས་ནང་དུ་མི་རྣམས་ཀྱི་བསམ་བློ་གོང་འཕེལ་དང་འཕོ་འགྱུར་
བྱུང་བའི་དུས་མཉམ་དུ། བསམ་བློ་ཀུན་སྤྱོད་ཀྱང་རིམ་པར་འགྱུར་ལྡོག་བྱུང་
ཡོད་པ་ཞིག་རེད། གང་ལྟར་ཀྱང་བསམ་བློ་ཀུན་སྤྱོད་ནི་གནའ་སྔ་མོའི་སྤྱི་ཚོགས་
ཡིན་ནའང་འདྲ། དེང་རབས་ཀྱི་སྤྱི་ཚོགས་ཡིན་ནའང་འདྲ། དེ་བཞིན་དུ་མ་
འོངས་པའི་སྤྱི་ཚོགས་སུ་ཡིན་ནའང་འདྲ། སྤྱི་ཚོགས་ཧྲིལ་བོ་དང་མི་ཀུན་པོའི་
མཐོང་ཆེན་དང་རྒྱུན་སྤེལ་བྱེད་སྲིད་པའི་གནས་གལ་ཆེན་ཞིག་ཡིན། །
དེ་ནས་མི་རིགས་མི་འདྲ་བ་དང་རྒྱལ་ཁབ་མི་འདྲ་བའི་གནས་ཚུལ་
དངོས་དང་བསྡུར་ནས་བཤད་ན། མི་རིགས་སོ་སོར་ལོ་རྒྱུས་དང་། རིག་གནས།
ཆོས་ལུགས་བཅས་ཀྱི་དབང་གིས་བསམ་བློ་ཀུན་སྤྱོད་མི་འདྲ་བ་ཡོད་པ་ཕུད། སྤྱི་
ཚོགས་མི་འདྲ་བ་དང་དུས་རབས་མི་འདྲ་བའི་སྐབས་སོ་སོར་བསམ་བློ་ཀུན་
སྤྱོད་ཀྱང་མི་འདྲ་བ་ཡོད་པ་སྤྱི་འགྲོས་ཤིག་ཏུ་ལགས། རང་རེ་བོད་ལ་མཚོན་ན།
སྔོན་དུས་སུ་ཕའི་རིགས་སུ་གྱུར་བ་དག་ལ་བྱང་ཆུབ་སེམས་དཔའི་བློ་སྟོབས་
ལྡན་པ་དང་། མའི་རིགས་སུ་གྱུར་བ་རྣམས་ལ་སྡིག་པ་གནོད་སེམས་ཆེ་བ་ཞེས་
བཟང་ངན་གྱི་དབྱེ་བ་གྱེས་ཡོད་མོད། དེང་སང་གི་གནས་ཚུལ་དངོས་དང་
བསྡུར་ནས་བལྟས་ན། ཕའི་རིགས་ལས་ཆད་པའི་བསམ་བློ་ཀུན་སྤྱོད་བཟང་
པོའི་རིགས་དེ་མིང་གི་ལྷག་མ་ཙམ་དུ་གྱུར་ཏེ། སྤྱིར་ཁྱིམ་ཐབས་སྐྱོང་བའི་འཇིག་
རྟེན་པ་ཕར་ཞོག་ཤཱཀྱ་ཐུབ་པའི་རིང་ལུགས་སྐྱོང་མཁན་རྣམས་ཀྱིས་ཀྱང་ལྟ་སྤྱོད་
གང་མང་ཉམས་ལེན་བྱེད་ཐུབ་ཀྱིན་ཡོད་མེད་མི་ཚང་མའི་རིང་པོ་རྣ་དང་ཉེ་བ་
མིག་ལམ་དུ་ཡོད་པ་ལྟར་ལགས། དེའང་གནའ་སྔ་མོའི་དུས་སུ་མི་རྣམས་ཀྱི་
ཤེས་རྟོགས་དང་། ལྟ་རྒྱུ་མཐོང་རྒྱུ་ཚང་མ་དེང་སང་ལྟ་བུ་ཁྲ་ཁྲ་རིག་རིག་གཅིག་
མིན་པས། ལྷ་ཡུལ་དག་པའི་ཞིང་ཁམས་དང་དམྱལ་བ་ཡི་དྭགས་ཀྱི་ཁམས་ལྟ་
• 208 •



ལེའུ་དགུ་བ། བོད་མིའི་འགྲོ་འདུག་སྤྱོད་པའི་དམངས་སྲོལ་སྤྱི་བཤད།
བུའི་ལྐོག་གྱུར་ཞིང་ཁམས་ལ་སྤྲོ་བ་དང་འཇིགས་པ་མི་སྐྱེས་པ་ཕལ་ཆེར་ཡོད་མི་
སྲིད་མོད། འོན་ཀྱང་དེང་དུས་ཀྱི་མི་རྣམས་ལ་མི་ལུས་འདོམ་གང་པོ་འདི་ཚོགས་
གྲོལ་རྗེས་ཚེ་ཕྱི་མ་ཞེས་ཞིང་ཁམས་གཞན་ཞིག་ལ་འགྲོ་ས་ཡོད་མེད་ལ་ཐེ་ཚོམ་
སྐྱེས་མཁན་ཡང་མེད་མི་སྲིད་པས། སྔ་མའི་དུས་ཀྱི་བསམ་བློ་ཀུན་སྤྱོད་དེས།
དེང་སང་གི་མི་ཚང་མའི་བསམ་བློ་བསྡུ་ཐུབ་མིན་བརྗོད་དཀའ་བའི་གནས་སུ་
གྱུར་ཡོད་པ་མ་ཟད། དུས་ཀྱི་དབང་གིས་སྔ་མའི་དུས་སུ་ཡོད་པའི་བསམ་བློ་
ཀུན་སྤྱོད་དེ་འཕོ་འགྱུར་མི་འབྱུང་ཀ་མེད་དུ་གྱུར་ཡོད་པ་རེད། དུས་རབས་
གསར་པའི་ནང་དུ་བསམ་བློ་ཀུན་སྤྱོད་ལ་འཕོ་འགྱུར་བྱུང་བ་འདི་ནི། སྤྱི་ཚོགས་
དང་དུས་འགྲོས་ཀྱི་ཁ་ཕྱོགས་ཤིག་ཡིན་པར་སེམས་ཤིང་། འདི་ལྟའི་གནས་ཚུལ་
རྒྱལ་ཁམས་གཞན་དང་མི་རིགས་གཞན་པར་ཡང་ཡོངས་ཁྱབ་ཏུ་གནས་པའི་
རྣམ་པ་ཞིག་རེད། སྒོས་སུ་དངོས་ཡོད་སྤྱི་ཚོགས་ཀྱི་བདེ་སྡུག་དང་ལོངས་སྤྱོད་ཀྱི་
ཐོབ་ཤོར་ཕྱོགས་ལ་གཙིགས་ཆེར་བྱེད་པའི་དེང་གི་དུས་སུ། རང་རེའི་སྲོལ་རྒྱུན་
གྱི་བསམ་སྟངས་ལྟར་དྲན་ཚུལ་ལ་ལ་ངེས་པར་དུས་འགྲོས་དང་འདྲེས་མཐུན་
བྱ་དགོས། དཔེར་ན། སྔ་དུས་སུ་བོད་མི་ཕལ་ཆེ་བས་ཚོང་དང་ཁེ་སྤོགས་ཀྱི་ལས་
ལ་བརྩོན་པ་དེ་ནི་ངོ་ཚའི་རྒྱུ་རུ་བརྩི་བ་ལྟ་བུར་མཚོན་ན། དེང་སང་གི་མི་ཚང་
མས་དོན་གཉེར་དང་བརྩོན་པ་ཧུར་ལེན་བྱེད་ཀྱིན་ཡོད་པ་འདི་ལྟ་བུ་ནི། སྤྱི་
ཚོགས་དང་དུས་འགྲོས་ཀྱི་ཁ་ཕྱོགས་ལ་མཐུན་ཞིང་ངེས་པར་སྒྱུར་དགོས་པ་དང་
སྒྱུར་འོས་པ་ཞིག་ཡིན་པས། ལོ་དུ་མའི་ནང་དུ་བོད་པའི་གྲས་སུའང་དེའི་ཕྱོགས་
ལ་དོན་གཉེར་བྱེད་མཁན་དང་བྱེད་མཁས་མང་པོ་ཞིག་བྱུང་དང་འབྱུང་བཞིན་
པ་ལྟར་ལགས།
འོན་ཏེ། བསམ་བློའི་ཀུན་སྤྱོད་ཉམས་རུལ་དུ་འགྲོ་བ་འདི་ལ་དམངས་
• 209.
•
-• •
•
་
་
་



༄༅ །།དམངས་སྲོལ་རིག་པ་སྤྱི་བཤད།
བྱིངས་ཀྱིས་བསམ་མནོ་གཏོང་དགོས་པའི་གནས་གལ་ཆེན་ཞིག་ཡིན། བསམ་
སྤྱོད་བཟང་བོ་ཞིག་འཛུགས་རྒྱུ་ནི་དམ་པའི་ལྷ་ཆོས་དང་འགྲོ་བ་མི་ཆོས་གཉིས་
ཀར་མཐུན་པ་ཞིག་རེད། དེས་དེང་སང་གི་མིའི་བསམ་སྤྱོད་ཉམས་རྒུད་དུ་འགྲོ་
བ་འདིའང་ཆོས་ཕྱོགས་དང་སྲིད་ཕྱོགས་གཉིས་ཀའི་ཐད་ནས་བསམ་བློ་གཏོང་
དགོས།
མི་རྣམས་ཀྱི་བསམ་བློ་གཏོང་ཚུལ་དང་ ལས་སྣ་ཚོགས་སྒྲུབ་པ་ཐམས་
ཅད་མི་རང་རང་འཚོ་བའི་ཕྱིའི་སྤྱི་ཚོགས་ཀྱི་ཁོར་ཡུག་དང་། ནང་སེམས་ཁུངས་
ཀྱི་དྲན་ཤེས་ལ་འབྲེལ་དམ་པོ་ཡོད། དེང་སྐབས་ཀྱི་མི་རྣམས་ཀྱི་བསམ་སྤྱོད་ཇེ་
ངན་དུ་འགྲོ་བ་འདིའང་དེང་སྐབས་ཀྱི་སྤྱི་ཚོགས་དང་མི་རྣམས་ཀྱིས་དམིགས་བྱ་
དང་ཐོབ་བྱ་གཙོ་བོ་གང་ལ་གཏོད་པ་དེར་རག་ལས་པ་ཡིན། གོང་དུ་བཤད་ཟིན་
པ་ལྟར། དེང་དུས་མི་རྣམས་ཀྱིས་རྒྱུ་ནོར་ལོངས་སྤྱོད་བེད་སྤྱོད་དང་འཐོབ་
འདོད་ནི་ དམིགས་བྱ་དང་གཉེར་བྱ་གཙོ་བོར་བཞག་པས། མི་དམངས་ལ་
ཞབས་འདེགས་སྒྲུབ་མཁན་དང་ཞབས་ཞུ་བ་ཡིན་ཞེས་པའི་སྲིད་གཞུང་གི་
དཔོན་པོ་ཆེ་འབྲིང་ཆུང་གསུམ་དང་། ཡང་ན་སྲིད་གཞུང་གི་ལས་མི་སྤྱིར་བཏང་
བ་སུ་ཡིན་ཡང་རང་དོན་ཆེ་བར་འཛིན་པ་དང་གཞན་དོན་ཆུང་ངུར་འཇོག་པ།
ཁྲིམས་འགལ་ལུགས་འགལ་གྱི་བྱ་བ་ཡིད་ལ་མི་ཤོང་བ་མང་པོ་ཞིག་སྒྲུབ་ཀྱིན་
ཡོད་པ་དང་། དེ་བཞིན་དུ་སངས་རྒྱས་ཀྱི་ན་བཟའ་གོན་པའི་གྲྭ་པ་ལ་ལ་རྒྱུ་ནོར་
གྱི་ལོངས་སྤྱོད་ལ་རྔམས་དྲགས་པས་རྒྱུ་ནོར་ཧམ་ལེན་དང་རྫུན་གཏམ་ཁྲེལ་
མེད་ཀྱི་མ་རབས་སྤྱོད་ངན་སྣ་ཚོགས་ཤིག་སྒྲུབ་བཞིན་ཡོད་པ་མི་ཀུན་ལ་མཐོང་
ཐོས་སུ་ཡོད་པ་ལྟར་ལགས། གཞན་ཡང་སངས་རྒྱས་ཀྱིས་ངའི་བསྟན་པ་འདི་ང་
མིན་ང་འདྲ་ཞིག་གིས་བཤིགས་པར་གྱུར་ཞེས་གསུངས་ལ། འདིར་ང་མིན་ཟེར་
• 210 •



ལེའུ་དགུ་བ། བོད་མིའི་འགྲོ་འདུག་སྤྱོད་པའི་དམངས་སྲོལ་སྤྱི་བཤད།
དོན་ནི་ཉོན་མོངས་པའི་སེམས་རྒྱུད་མ་དོར་བ་དང་། ང་འདྲ་བ་ཞེས་པའི་དོན་
ནི་ལུས་ལ་སངས་རྒྱས་ཀྱི་རྗེས་འཇུག་པའི་གྱོན་ཆས་གོན་ཡོད་པའི་གང་ཟག་ལ་
གོ་བ་ཡིན། སྤྱིར་ན་མི་རྣམས་ཀྱི་ལྟ་སྤྱོད་ནི་དུས་འགྲོས་ཀྱི་འཕེལ་ཕྱོགས་དང་སྤྱི་
ཚོགས་ཀྱི་ཁ་ཕྱོགས་ལ་འབྲེལ་བ་ཆེན་པོ་ཞིག་ཡོད་མོད། དེ་ལས་ཀྱང་ཆོས་ལུགས་
ལ་འབྲེལ་བ་ཆེ་བར་འཁུམས། ཚང་མས་མཁྱེན་གསལ་ལྟར། འཇིག་རྟེན་སྟེང་
གི་ཆོས་ལུགས་ཕལ་ཆེ་བ་ནི་གཞན་ལ་མི་འཚེ་བ་དང་གཞན་ལ་ཕན་གདགས་རྒྱུ་
དེ་ནི་མཐར་གཏུགས་ཀྱི་དམིགས་བྱ་ཡིན། དེའང་བོད་མི་རྣམས་ཀྱིས་དད་མོས་
བྱེད་པའི་སངས་རྒྱས་བསྟན་པའི་དགོངས་དོན་ཡང་དེ་ལས་མ་འདས། བོད་མི་
རྣམས་ལ་ལྟ་སྤྱོད་ཡ་རབས་དང་བཟང་བོ་མང་པོ་ཞིག་ཡོད་པ་འདི་ནི་སངས་
རྒྱུས་བསྟན་པའི་བཀའ་དྲིན་ཡིན་པ་མི་ཀུན་གྱིས་ཤེས་གསལ་རེད། དེ་བཞིན་དུ་
དེང་དུས་དང་ཕྱིན་ཆད་གང་ཡིན་ནའང་སངས་རྒྱས་ཆོས་ལུགས་ནི་བོད་མིའི་ལྟ་
སྤྱོད་ཉམས་པ་སླར་གསོ་དང༌། མ་ཉམས་གོང་འཕེལ། ཆད་པ་ཁ་སྐོང་དང་མེད་
པ་གསར་གཏོད་བྱེད་པའི་རྒྱུ་ཆ་གཙོ་བོ་ཡིན། དེའང་གནས་སྐབས་ཀྱི་གནས་
བབ་ལྟར་ན་སྔར་གྱི་བསམ་བློ་ཀུན་སྤྱོད་གང་མང་ཞིག་ལེགས་བསྒྱུར་བྱ་དགོས་
པའི་དུས་ཤིག་ལ་སླེབས་ཡོད་ལ། དེ་ནི་ཅི་ལྟར་ལེགས་བསྒྱུར་བྱ་དགོས་ཤེ་ན།
གཅིག་གཅིག་གཉིས་གཉིས་བགྱིས་ནས་བརྗོད་རྒྱུ་ཤིན་ཏུ་དཀའ་མོད། སྤྱི་ཙམ་
བཤད་ན་སྲོལ་རྒྱུན་གྱི་སྲོལ་བཟང་མི་འདོར་བ་དང་དུས་འགྲོས་ཀྱི་སྤྱི་ཚོགས་ལ་
མཐུན་པ། འགྲོ་བ་མི་དང་རང་བྱུང་ཁམས་ཀྱི་ཞི་མཐུན་ལ་མི་གནོད་པའི་བསམ་
བློ་ཀུན་སྤྱོད་ཅིག་བསྐྲུན་དགོས་པ་དེའོ། །
-
-
-
• •
-
-
་
་ •
--
---*
**
*
***
-
-
་
， 21，



༄༅ །།དམངས་སྲོལ་རིག་པ་སྤྱི་བཤད།
གཉིས། སྡོད་གནས་ཀྱི་སྐོར།
སྤྱིར་འཇིག་རྟེན་ཐོག་གི་མི་རིགས་མང་ཤོས་ནི། ས་རྡོ་དང་ཤིང་ཆས་
ལས་གྲུབ་པའི་ཁང་ཁྱིམ་དུ་སྡོད་པ་ཞིག་ཡིན་མོད། ཡང་མི་རིགས་སོ་སོའི་སྲོལ་
རྒྱུན་རིག་གནས་དང༌
། དགའ་ཁ་འཁྱེར་སོ་དང་སྡོད་ཡུལ་གྱི་གནམ་གཤིས་དྲོ་
འཁྱག་སོགས་མི་གཅིག་སྟབས། ཁང་ཁྱིམ་བཟོ་བྱེད་ཀྱི་རྒྱུ་གཅིག་ནའང་བཟོ་
དབྱིབས་དང་བཟོ་ཚུལ་མི་འདྲ་བར་སོ་སོར་ཡོད་པ་ཞིག་རེད། གལ་ཏེ་བཟོ་
དབྱིབས་དང་བཟོ་ཚུལ་ལ་ཁྱད་ཆོས་མེད་ན། མི་རིགས་ཀྱི་ཁྱད་ཆོས་དེའང་ཡོད་
སྲིད་ཀྱི་མ་རེད། ཚིག་ངོས་གཞན་ཞིག་ནས་བལྟས་ན་མི་རིགས་ཤིག་གི་སྡོད་
གནས་གནས་བབ་དང་འཕེལ་རིམ་དེ་ནི་མི་རིགས་དེའི་ཡུལ་སྲོལ་གྱི་གནས་
བབ་དང་འཕེལ་རིམ་ཞིག་རེད་ཅེས་བརྗོད་ནའང་མི་ཆོག་པ་སྤུ་ཙམ་ཡང་མེད།
གནའ་སྔ་མོའི་དུས་སུ་རང་རེའི་མེས་པོ་རྣམས་ ཀྱང་བྲག་ཕུག་དང་
ནགས་ཚལ་ནང་བསྡད་པ་དང་། རིམ་གྱིས་ཞིང་ལས་དང་འབྲོག་ལས་ཀྱི་ཐོན་
སྐྱེད་བྱེད་སྟངས་མི་འདྲ་བ་རིགས་གཉིས་བྱུང་རྗེས་སུ། རང་རང་གི་བྱེད་ལས་མི་
གཅིག་པ་ལྟར་དུ་ཞིང་བ་རྣམས་ས་ཁང་དང་ཤིང་ཁང་། འབྲོག་པ་རྣམས་སྦྲ་དང་
གུར་བཟོས་ནས་བསྡད་ཡོད། དེ་ཡང་ཡུན་རིང་འཚོ་བའི་ནང་དུ་ས་རྡོ་ལས་
བཟོས་པའི་ཕོ་བྲང་དང་། སྡོང་སྐམ་ལས་བཟོས་པའི་ཁང་ཁྱིམ། ཡང་ན་ནོར་
རྩིད་ལས་བཟོས་པའི་སྦྲ་དང་། དར་གོས་ལས་བཟོས་པའི་གུར་སོགས་གང་ལ་ཆ་
མཚོན་ནའང་ཐོན་སྐྱེད་དང་འཚོ་བའི་སྟབས་བདེ་ལ་མཐུན་པར་བྱས་ཡོད་པར་
མ་ཟད། བོད་མི་རྣམས་ཀྱི་བསམ་བློའི་མཛེས་ཆོས་ཀྱང་སྡོད་གནས་དེ་གའི་སྟེང་
：212 .



ལེའུ་དགུ་བ། བོད་མིའི་འགྲོ་འདུག་སྤྱོད་པའི་དམངས་སྲོལ་སྤྱི་བཤད།
ནས་མཚོན་ཐུབ་པ་བྱས་ཡོད་གཤིས། བོད་ཡུལ་གང་དུ་སོང་ནའང་བོད་མིའི་
སྡོད་གནས་ཀྱི་ཁྱད་ཆོས་དེ་མངོན་པར་གསལ་བ་ཞིག་རེད། དེའང་ང་ཚོའི་བོད་
ཀྱི་སྡོད་གནས་ཀྱི་རིགས་ལ་མི་འདྲ་ཚུལ་གང་དག་ཡོད་པ་དེར་དཔྱད་ན། ཕལ་
ཆེར་རིགས་གསུམ་དུ་དབྱེ་ན་ཆོག་སྟེ། དེ་ནི་འབངས་མི་ཕལ་བའི་སྡོད་གནས་
དང་། རྒྱལ་པོའི་ཕོ་བྲང་། ཆོས་སྡེ་དགོན་པའི་ལྷ་ཁང་བཅས་སོ། ། ཞིབ་ཏུ་དབྱེ་
ན་འབངས་མི་ཕལ་བ་ལས་འབྲོག་མི་སྡོད་པའི་སྦྲ་གུར་དང་། ཞིང་བ་སྡོད་པའི་
ཤིང་ཁང་དང་རྡོ་ཁང་། ཡང་ན་ས་ཤིང་འདྲེས་མའི་རིགས་ཀྱི་ཁང་པ། རྡོ་ཤིང་
འདྲེས་མའི་རིགས་ཀྱི་ཁང་པ། ཁང་པའི་སྟེང་ནི་སྒང་མཐོ་ཅན་དང་སྐྱ་ལེབ་ཅན་
བཅས་བྱེད་ལས་མི་འདྲ་བ་ལྟར་སྡོད་གནས་མི་འདྲ་བ་ཡོད་པ་དང་། ཕོ་བྲང་ལ་
བྲག་མཐོ་སོགས་ཀྱི་སྟེང་དུ་བརྩིགས་པའི་གནའ་མཁར་ཕོ་བྲང་ཡུམ་བུ་བླ་སྒང་
ལྟ་བུ་དང༌། རྒྱལ་པ་རིམ་བྱོན་གྱི་བཞུགས་གནས་ནོར་བུ་གླིང་ག་ལྟ་བུ། དེ་ནས་
མི་རིགས་གཞན་དང་གཞན་གྱི་བཟོ་བཀོད་ཀྱི་ཉིང་བཅུད་བསྡུས་ཤིང་བོད་མིའི་
ལག་ཤེས་མངོན་པར་དོད་པའི་དགོན་པའི་ལྷ་ཁང་དང་གྲྭ་ཤག་བཅས་ལ་སོགས་
རིགས་མི་འདྲ་བ་ཡོད་དོ། །
དེའང་གོང་དུ་ཞུས་པ་ལྟར། སའི་གོ་ལའི་སྟེང་གི་མི་རིགས་ཕལ་ཆེ་བའི་
སྡོད་གནས་བཟོ་བཀོད་ཀྱི་རྒྱུ་རྫས་ནི་ས་ཤིང་རྡོ་གསུམ་ལས་མ་འདས་མོད། མི་
རིགས་དང་ས་ཁུལ་གྱི་ཁྱད་ཆོས་མཚོན་བྱེད་ཀྱི་རྒྱུ་ཆ་གཙོ་བོ་ནི་མི་རིགས་དང་ས་
ཁུལ་དེར་དར་བའི་སྲོལ་རྒྱུན་གྱི་བསམ་བློ་དང་དགའ་ཁ་འཁྱེར་ཕྱོགས་སོགས་ལ་
འབྲེལ་ཆེ་ཞིང་། སྒོས་སུ་སྲོལ་རྒྱུན་གྱི་རིག་གནས་དེས་ཤུགས་རྐྱེན་ཐེབས་པ་
མངོན་གསལ་ལ། གཙོ་བོ་ནི་སྡོད་གནས་ཀྱི་བཟོ་དབྱིབས་དང་མཛེས་རིས་ཀྱི་ཆ་
ནས་སྲོལ་རྒྱུན་རིག་གནས་ཀྱི་རྒྱུ་ཆ་མི་འདྲ་བ་དེ་སྟོན་བཞིན་ཡོད།
• 213 •



༄༅ །།དམངས་སྲོལ་རིག་པ་སྤྱི་བཤད།
དེར་ང་ཚོས་འཛམ་གླིང་གི་ཆ་ནས་བལྟས་ན། རྒྱལ་ཁབ་མང་པོ་དང་མི་
རིགས་མང་པོ་ཞིག་གིས་སྔར་བསྐྲུན་ཟིན་པ་དང་གསར་དུ་བཟོ་སྐྲུན་བགྱིས་
པའི་སྡོད་གནས་གང་ལ་མཚོན་ནའང་སྲ་བརྟན་ཅན་དང་དྲོད་བདེ་ཅན། འོད་
གསལ་ཅན་གྱི་སྡོད་གནས་བཟོ་སྐྲུན་བྱེད་པའི་ཞོར་དུ་མི་རིགས་ཀྱི་ཁྱད་ཆོས་
ལྡན་མིན་ལ་བསམ་བློ་ནན་པོ་གཏོང་བཞིན་ཡོད་པ་མཐོང་བཏུབ། ང་ཚོ་དུས་
རྒྱུན་དུ་ཡུལ་གནས་གཞན་དང་གཞན་ལ་ཕྱིན་ན་འདི་ལྟའི་འཆར་སྣང་ཞིག་ཡོད་
སྲིད། ཡུལ་གནས་ཀྱི་ཁྱད་ཆོས་དང་མི་རིགས་ཀྱི་ཁྱད་རྟགས་ལྡན་པའི་གྲོང་ཞིག་
ཏུ་སླེབས་ན་འདི་ནི་མི་རིགས་གང་གི་སྡོད་གནས་རེད་ཅེས་པའི་བློ་སྐྱེས་སྲིད།
དེའི་ཐོག་ཙམ་ནས་བཤད་ན། སྡོད་གནས་དང་ཡུལ་སྲོལ་བར་དུ་དབྱེར་དུ་མེད་
པའི་འབྲེལ་བ་ཡོད་པ་གསལ། དེང་སང་གསར་དུ་དར་བའི་བོད་ཀྱི་གྲོང་ཁྱེར་
དང་གྲོང་བརྡལ་ཆེ་ཆུང་ཁ་ཤས་ཀྱི་སྡོད་གནས་བཟོ་བཀོད་ལ་བོད་ཀྱི་རིག་གནས་
ཀྱི་ཁྱད་འཕགས་ཕལ་ཆེར་མེད་པ་དང་། ཡང་ན་ཅི་ཡང་མེད་པའི་གནས་ཚུལ་
ཡང་ཡོད་པ་ཡིན། འདི་ནི་ཤིན་ཏུ་མི་འོས་པ་དང་མི་ལེགས་པའི་ལྟས་ཤིག་ཡིན་
སྟབས་འབྲེལ་ཡོད་ཀྱི་མི་སྣ་ཡིས་དོ་སྣང་བྱེད་དགོས་ཤིག་ཡིན། དེ་ལས་ལྡོག་སྟེ་
ཡུལ་ཁུལ་དང་ས་གནས་ཁ་ཅིག་གིས་ཡུལ་སྐོར་ལྗོངས་རྒྱུའི་ལས་གཞི་སྤེལ་བའི་
ཕྱིར་དུ་བོད་མིའི་སྲོལ་རྒྱུན་བཟོ་བཀོད་སླར་གསོ་དང་སྤེལ་ལེགས་གཏོང་བཞིན་
ཡོད་པས། འདི་ནི་སྲོལ་རྒྱུན་ཡུལ་སྲོལ་རྒྱུན་སྤེལ་གཏོང་ཐུབ་པ་དང་མི་དམངས་
ཀྱི་དཔལ་འབྱོར་དར་སྤེལ་ལའང་ཕན་ཆེ་སྟབས་གཅིག་བསྒྲུབས་གཉིས་ཕན་གྱི་
བྱ་བཞག་ཅིག་ཏུ་སེམས་སོ། །
བོད་ཁུལ་ གྱི་ ས་ཁོངས་ཆེ་སྟབས་མདོ་དབུས་ ཁམས་གསུམ་གྱི་བཟོ་
བཀོད་ལའང་མི་འདྲ་སའི་ཆ་ལ་ཤས་ཤིག་ཡོད་མོད། བདག་གི་ལྟ་ཚུལ་དུ་མདོ་
• 214，



ལེའུ་དགུ་བ། བོད་མིའི་འགྲོ་འདུག་སྤྱོད་པའི་དམངས་སྲོལ་སྤྱི་བཤད།
ཁམས་ཕྱོགས་ཀྱི་བོད་མིའི་བཟོ་བསྐྲུན་དེ་ལ་བོད་ཀྱི་ཁྱད་རྟགས་གསལ་བོ་ཡིན་
པར་འཁུམས། བདག་གི་ཐོས་ཚུལ་དུ་ཨ་མདོའི་མཚོ་ལྷོ་དང་རྨ་ལྷོའི་རྫོང་ལ་ཤས་
ཀྱིས་བཟོ་བསྐྲུན་འབྲེལ་ཡོད་མི་སྣ་སི་ཁྲོན་དཀར་མཛེས་ཕྱོགས་སུ་ཕེབས་ནས་
ཡུལ་དེའི་བོད་མིའི་བཟོ་སྐྲུན་ཕྱོགས་ལ་ལྟ་ཞིབ་དང་སློབ་སྦྱོང་བྱས་པར་གྲོགས
འདི་ལྟའི་བསམ་བློ་དང་དྲན་ཚུལ་ལ་རྗེས་སུ་ཡི་རང་བྱ་དགོས་པ་ཞིག་རེད།
སྤྱིར་སྔ་དུས་དང་བསྡུར་ན། དེང་སང་བོད་ཡུལ་དུའང་འགྲིམ་འགྲུལ་གྱི་སྟབས་
ཇེ་བདེར་སོང་བ་དང་། ཚོང་ལས་ཅུང་དར་ཆེ་བས། མི་རང་རང་ལ་ལོངས་སྤྱོད་
ཀྱི་མཐུན་རྐྱེན་འཛོམས་ན་དངོས་རྫས་གང་མཁོ་གང་འགྲིག་རང་གི་ལག་སྣེ་ན་
ཡོད་པ་རེད། སྒོས་སུ་གསར་དུ་བྱུང་བའི་ཁང་ཁྱིམ་བཟོ་བྱེད་དངོས་རྫས་གང་
མང་ཞིག་ནི། བེད་སྤྱོད་བདེ་ཞིང་མཛེས་རིས་ལྡན་པ། སྲ་ཞིང་འཐུས་པ་སོགས་
ཀྱི་ཡོན་ཏན་ལྡན་པས། ཡོན་ཏན་དུ་མ་འཛོམས་པའི་རྒྱུ་རྫས་དེ་སྤྱད་ནས་ཁང་
ཁྱིམ་དང་ཐོག་ཁང་ཆེན་མོ་བསྐྲུན་ན་ཤིན་ཏུ་ལེགས་པ་ཞིག་ཡིན་མོད། ཡང་ཚེ་
ས་ནས་གྲོང་ཁྱེར་ཞིག་གི་སྤྱིའི་ཆགས་དབྱིབས་དང་། བྱེ་བྲག་ཏུ་དུད་ཁྱིམ་སོ་
སོའི་ཁང་པའི་བཟོ་སྟངས་ཚང་མ་བཟོ་བྱེད་ཀྱི་རྒྱུ་རྫས་གསར་པ་གང་དང་གང་
ལྟ་བུ་ཞིག་སྤྱད་ཀྱང་། ཁང་ཁྱིམ་དང་ཐོག་ཁང་ཆེན་མོ་དེ་དག་གི་བཟོ་དབྱིབས་
དང་མཛེས་རིས་ཐད་ནས་མི་རིགས་ཀྱི་ཁྱད་ཆོས་ལྡན་མིན་ལ་ངེས་པར་བསམ་
བློ་གཏོང་དགོས།
སྤྱིར་མི་རིགས་ཀྱི་ཁྱད་ཆོས་ལྡན་པའི་བཟོ་རྩལ་ལ་དོན་གཉེར་དང་
བརྩོན་པ་བསྐྱེད་ན་ལོངས་སྤྱོད་ཁེ་སྤོགས་ཆ་ནས་ཀྱང་དེ་ཙམ་དམན་པ་ཞིག་མ་
ཡིན་པ་ཕུད། ཐོབ་སྒོའང་བཟང་པོ་ཞིག་ཀྱང་ངེས་པར་དུ་ཡོང་སྲིད། རྒྱུ་མཚན་
ནི། བོད་ཀྱི་བཟོ་རྩལ་ལ་བྱང་ཆུབ་པ་མང་པོ་ཞིག་དཀོན་པས། དཀོན་པ་ནི་རིན་
• 215.



༄༅ །།དམངས་སྲོལ་རིག་པ་སྤྱི་བཤད།
ཐང་ཆེ་བ་ཞིག་ཡིན་པ་བཤད་མི་དགོས། གལ་ཏེ་བྱང་ཆུབ་པའི་བཟོ་རྩལ་པ་མང་
པོ་ཞིག་བྱུང་ན། བོད་མི་རིགས་ཀྱི་སྲོལ་རྒྱུན་ཁྱད་ཆོས་དེའང་ཉམས་གུད་དུ་མི་
འགྲོ་བ་དང་། བོད་ཀྱི་སྲོལ་རྒྱུན་བཟོ་རྩལ་གྱི་ཁྱད་ཆོས་འབུར་དུ་ཐོན་པར་ཕན་
ཆེ་བས། རང་རྒྱལ་གྱིས་རིག་གནས་དར་སྤེལ་རྒྱ་ཆེར་བྱ་རྒྱུའི་ལས་འགུལ་སྤེལ་
བའི་དུས་འདིར། སྲིད་ཇུས་བཟང་བོའི་དུས་སྐབས་སྤྱད་ནས་མི་རིགས་རང་གི་
བཟོ་རྩལ་པར་གདེང་འཇོག་དང་མཐོང་ཆེན། གསོ་སྐྱོང་བྱ་རྒྱུ་གལ་ཆེ་བའོ། །
གསུམ། གྱོན་ཆས་ཀྱི་སྐོར།
གྱོན་ཆས་ལས་མི་རིགས་ཤིག་གི་རིག་གནས་དང་ལོ་རྒྱུས། ཡུལ་ཁམས་
ཀྱི་གནས་བབ། ལོངས་སྤྱོད་ཀྱི་དབུལ་ཕྱུག ཡུལ་མིའི་སེམས་ཁམས་དང་མཛེས་
རྟོག་སོགས་ཕྱོགས་གང་མང་ཞིག་མཚོན་སྟོན་ནུས་པ་ཕུད། གྱོན་ཆས་ལས་ཐད་
ཀར་མི་རིགས་གང་དང་གང་ཡིན་པ་ངོས་འཛིན་བྱ་བའི་མཚོན་རྟགས་སུ་འགྱུར་
ངེས། ང་ཚོས་གོ་སླ་བའི་ལམ་ནས་དཔེ་བཞག་ན། དུས་རྒྱུན་གྱི་འཚོ་བའི་ནང་དུ་
མི་སུ་དང་སུ་ཡིན་ཡང་མི་ཆ་མེད་ཅིག་དང་འཕྲད་དུས་མི་དེའི་མི་རིགས་རང་གི་
གོན་པ་གྱོན་ཡོད་ཚེ་ཐོག་མར་ཕྱིའི་གྱོན་ཆས་ལས་མི་འདི་ནི་མི་རིགས་འདི་དང་
མི་རིགས་གན་རེད་ཅེས་པའི་བློ་ཞིག་རང་ཤུགས་སུ་སྐྱེས་འོང་། བློ་དེ་ནི་མི་དེའི་
མི་རིགས་རང་གི་གྱོན་ཆས་གོན་ཡོད་པ་དེ་ལས་སྐྱེས་པ་རེད། གལ་ཏེ། མི་རིགས་
དེའི་གྱོན་ཆས་ལ་རྒྱུས་མེད་པའི་མི་ཞིག་དང་འཕྲད་པ་ན། གྱོན་ཆས་འདི་ནི་མི་
རིགས་གང་ཞིག་གི་ཡིན་ནམ་ཞེས་པའི་བློ་ཞིག་ངེས་པར་སྐྱེས་སྲིད། བློ་དེ་ནི་མི་
རིགས་དེའི་གྱོན་ཆས་ལ་ཆ་རྒྱུས་མེད་པ་དང་མི་དེ་ཉིད་མི་རིགས་སུ་ཡིན་མ་ཤེས་
: 216 .



ལེའུ་དགུ་བ། བོད་མིའི་འགྲོ་འདུག་སྤྱོད་པའི་དམངས་སྲོལ་སྤྱི་བཤད།
པ་ལས་སྐྱེས་པ་རེད། དེ་བཞིན་དུ་མི་རིགས་སོ་སོའི་གྱོན་ཆས་ཀྱི་བཟོ་སྟངས་
དང་། གྱོན་ཆས་དེའི་སྟེང་གི་རི་མོ་སོགས་ལས་མི་རིགས་ཤིག་གི་རིག་གནས་ལོ་
རྒྱུས་དང་། མི་རིགས་དེའི་དགའ་ཁ་འཁྱེར་སོ་སོགས་མངོན་པར་མཚོན་ནུས།
དེས་མི་ཞིག་གི་ལུས་ལ་ གོས་ལྭ་གང་ལྟ་བུ་གོན་པ་དང་རྒྱུན་ཆ་ གང་ལྟ་བུ་
འདོགས་པ་དེ་ལས་མི་རིགས་ཤིག་གི་ཁྱད་རྟགས་དང་མི་རིགས་གང་ཡིན་ངོས་
འཛིན་བྱེད་ཀྱི་ཚད་གཞི་ཞིག་ཏུ་གྱུར་ཡོད་པ་དེའང་རྟོགས་ནུས།
རང་རྒྱལ་ནི་མི་རིགས་མང་པོ་འདུས་པའི་རྒྱལ་ཁབ་ཅིག་ཡིན་པ་དང་།
མི་རིགས་སོ་སོར་གྱོན་ཆས་མི་འདྲ་བ་སྣ་ཚོགས་ཤིག་ལྡན་ཞིང་། རང་རེ་བོད་
མིས་ཀྱང་སྡོང་པོའི་ལོ་མ་དང་རི་དྭགས་པགས་པ་གོས་སུ་སྤྱད་པ་ནས་འགོ་
ཚུགས་ཏེ། དེང་སང་དར་གོས་སོགས་སྤྱོད་པའི་བར་དུ་དུས་ཡུན་རིང་པོ་ཞིག་
བརྒྱུད་ཡོད། སྤྱིར་དངོས་རྫས་ཐོན་ཁུངས་དང་གནམ་གཤིས་དྲོ་གྲང་བཅས་ཀྱི་
དབང་གིས་དེ་སྔ་བོད་ཡུལ་མང་ཆེས་ནས་གཡང་དཀར་ལུག་གི་བལ་པགས་
དང་ཨ་འཇམ་ལུ་གུའི་ཚ་རུ། གནག་ཕྱུགས་ནོར་གྱི་ཀོ་བ་དང་རྩིད་པ་བཅས་ནི་
གྱོན་གོས་བཟོ་བྱེད་ཀྱི་རྒྱུ་གཙོ་བོར་གྱུར་བ་དང་། བཟོ་བྱེད་ཀྱི་རྒྱུ་དེ་ལས་བྱུང་
བའི་སློག་པ་དང་ཚ་རུ། སྣམ་བུའམ་སྤུ་ཕྲུག་བཅས་ནི་བོད་མིའི་གྱོན་ཆས་སུ་གྱུར་
ཡོད་པ་མ་ཟད། བོད་མི་རྣམས་ལ་ཡུན་རིང་གི་ངལ་རྩོལ་དང་གསར་གཏོད་ཁྲོད་
དུ་རང་གི་ཁྱད་ཆོས་ལྡན་པའི་གྱོན་ཆས་བཟོ་སྲོལ་ཞིག་ཀྱང་གཏན་ཆགས་སུ་
ཡོད་པ་རེད། །
དེ་ཡང་མི་རིགས་སུ་ཡིན་ཡང་སྤྱི་ཚོགས་ཀྱི་གོམ་འགྲོས་དང་རིག་གནས་
ཀྱི་འཕོ་འགྱུར་ལ་བསྟུན་ནས་གྱོན་ཆས་ལ་ཡང་འགྱུར་ལྡོག་བྱུང་བཞིན་ཡོད་
ཅིང་། མི་རྣམས་ཀྱི་འཚོ་བའི་ལོངས་སྤྱོད་དང་བསམ་བློའི་ཤེས་རྟོགས་ཀྱི་མཚོ་མོ་
• 217 •



༄༅ །།དམངས་སྲོལ་རིག་པ་སྤྱི་བཤད།
དེ་ཇེ་ཕྱུག་ཏུ་སོང་བའི་དུས་མཉམ་དུ་གྱོན་ཆས་ཀྱི་བཟོ་སྟངས་དང་སྤྱོད་ཚུལ་
འདི་ཡང་སྟབས་བདེ་ཅན་དང་སྤམ་པོ་ཅན་དུ་འགྲོ་བཞིན་ཡོད་པ་རེད། གྱོན་
ཆས་ཀྱི་འཕོ་འགྱུར་འདི་ཆེ་ས་ནས་ཕྱོགས་གཉིས་ཀྱི་ཤུགས་རྐྱེན་ཐེབས་ཡོད་དེ།
གཅིག་ནི་རིག་གནས་དང་ལོ་རྒྱུས་ཀྱི་འབྱུང་ཁུངས་མི་མཚུངས་པའི་མི་རིགས་
མང་པོ་ལྷན་དུ་འདུས་སྡོད་དང༌། ཁོ་ཚོས་ཕན་ཚུན་བར་རིག་གནས་བསྡུ་ལེན་
དང་བརྗེ་རེས་བྱས་པ་ན་སྔར་ཡོད་ཀྱི་གྱོན་ཆས་ལ་འཕོ་འགྱུར་ཡོད་པ་དང་།
གཅིག་ནི་མི་རྣམས་ཀྱི་འཚོ་བའི་ལོངས་སྤྱོད་ཀྱི་ཆ་རྐྱེན་ཇེ་ཕྱུག་དང་། རིག་པའི་
འཆར་སྒོ་ཇེ་ཡངས་སུ་ཕྱིན་པའི་སྐབས་དེར་གྱོན་ཆས་ལ་འཕོ་འགྱུར་ཡོད་པ་
བཅས་གཉིས་སོ། །
འགྲོ་བ་མིའི་སྤྱི་ཚོགས་ཀྱི་རིག་གནས་འདི་ནི་རིག་གནས་སྣ་མང་འདུ་བ་
ལས་གྲུབ་པ་ཞིག་ཡིན་པ་དང་
། མི་རིགས་བར་དུ་རིག་གནས་གཡོར་ལེན་བྱ་རྒྱུ་
དེའང་ཕྱོགས་གཅིག་མ་ཡིན་པར་ཕྱོགས་མང་བ་དང་སྣེ་མང་བ་ཞིག་ཡིན་པ་
ལྟར་དུ། འགྲོ་བ་མིའི་འཚོ་བའི་ནང་དུ་མེད་དུ་མི་སྲིད་པའི་ གྱོན་ཆས་རིག་
གནས་འདི་ཕན་ཚུན་བསྡུ་ལེན་བྱ་རྒྱུའང་ཤིན་ཏུ་གལ་ཆེ། བོད་ཀྱི་གྱོན་ཆས་འདི་
ཡུན་རིང་གི་ལོ་རྒྱུས་ནང་དུ་ཉེ་འབྲེལ་མི་རིགས་ཀྱི་གྱོན་ཆས་ལ་དཔེ་དང་རང་གི་
ས་གནས་ཁྱད་རྟགས་གཞི་བྱས་ན་ས། ད་ལྟའི་བོད་ལྭ་ཞེས་མདོ་དབུས་ཁམས་
གསུམ་དུ་སྡོད་པའི་བོད་མི་རྣམས་ཀྱིས་ཐུན་མོང་དུ་སྤྱོད་པའི་གྱོན་ཆས་འདི་
ཡིན་ཏེ། ཡང་ས་ཁུལ་སོ་སོ་ན་སྡོད་པའི་བོད་མིའི་བོད་ལྭ་གྱོན་ཚུལ་དང་བཟོ་ཚུལ་
ལ་ཁྱད་པར་ཡོད་པ་མ་ཟད། རོང་པ་དང་འབྲོག་པའི་བར་དང་། དཔོན་པོ་དང་
འབངས་མིའི་བར། ཕོ་དང་མོའི་བར་བཅས་ལ་ཁྱད་པར་ཡོད་མོད། འོན་ཀྱང་
གྱོན་ཆས་ཀྱི་བཟོ་ཚུལ་དང་གྱོན་ཚུལ་ཅུང་མི་འདྲ་ན་ཡང་། བོད་ལྔའི་སྤྱིའི་བཟོ་
• 218 .



ལེའུ་དགུ་བ། བོད་མིའི་འགྲོ་འདུག་སྤྱོད་པའི་དམངས་སྲོལ་སྤྱི་བཤད།
སྟངས་དང་གྱོན་ཚུལ་སོགས་ལ་མི་འདྲ་བ་ཆེན་པོ་མེད་པ་འདི་ལགས།
ད་སྐབས་བལྟས་ན་འགྲིམ་འགྲུལ་གྱི་སྟབས་དེ་ཙམ་མི་བདེ་བ་དང་རིག་
གནས་གསར་བ་འབྲེལ་འཛུགས་དཀའ་བ། ཡང་ན་ཡུལ་གཞན་གྱི་རིག་གནས་
སྣ་ཚོགས་མིག་གི་དབང་བོའི་སྤྱོད་ལམ་དུ་འགྱུར་མི་ཐུབ་པའི་ཡུལ་དུ། བོད་མི་
ཕལ་ཆེ་བས་བོད་ཆས་གྱོན་ཡོད་པ་མ་ཟད། གྲོང་ཁྱེར་ན་སྡོད་པའི་བོད་མི་ཚོས་
བོད་ལྭ་རྒྱུན་གོན་བྱེད་མཁན་དེ་ཙམ་མང་པོ་མེད་པ་དང་གནས་ཚུལ་འདི་ནི་
རང་རེའི་བོད་མི་རིགས་ཁོ་ནར་མཆིས་པ་ཞིག་མ་ཡིན་པར། རང་རྒྱལ་གྱི་མི་
རིགས་ང་དྲུག་པོར་དེ་ལྟའི་གནས་ཚུལ་མཆིས་པ་མ་ཟད། འཛམ་གླིང་སྟེང་གི་
མི་རིགས་ཕལ་ཆེར་ཞིག་ལའང་དེ་འདྲའི་གནས་ཚུལ་ཡོད་པས། འདི་ནི་ལོ་རྒྱུས་
ཀྱི་འཕེལ་ཕྱོགས་ཤིག་ཏུ་ལྟ་དགོས་པ་ལས། འདི་འགྲིག་དང་འདི་ནོར་ཞེས་པ་
དང༌། འདི་ནི་བདེན་དང་དེ་ནི་ངན་ཞེས་པའི་ཁ་ཚོན་གཅོད་མཁན་གྱི་རིག་པའི་
དཔའ་བོ་ཡོད་དཀའ་མོད། ཡང་སྲོལ་རྒྱུན་གྱོན་ཆས་རྒྱུན་འཛིན་བྱེད་པའི་མི་
རིགས་དང་རྒྱལ་ཁབ་སྐོར་ཞིག་གིས་དེའི་ཐད་ལ་ལྟ་ཚུལ་དང་ཐབས་ཤེས་མི་
འདྲ་བ་ཡོད། དཔེར་ན། འཇར་པན་རྒྱལ་ཁབ་ལྟ་བུར་མཚོན་ནས་བཤད་ན། ཁོ་
ཚོའི་མི་རིགས་ཀྱི་སྲོལ་རྒྱུན་གྱོན་ཆས་དམར་ཁྲིད་བྱེད་པའི་སློབ་གྲྭ་སྟོང་གཅིག་
དང་ཉིས་བརྒྱ་ལྷག་ཡོད་པར་གྲགས་ལ། གྱོན་ཆས་ཆེད་སྤེལ་གྱི་དུས་དེབ་ཀྱང་
སུམ་བརྒྱ་ལྷག་ཡོད་པ་མ་ཟད། གྱོན་ཆས་སྐོར་གྱི་བྱ་འགུལ་ལོ་རེར་རྒྱང་བསྒྲགས་
ལེ་ཚན་ནང་དུ་ཐེངས་བཞི་ཡན་སྤེལ་གྱིན་ཡོད་པར་གྲགས། བྱ་འགུལ་དེ་དག་
ལས་ང་ཚོས་འཇར་པན་མི་རིགས་ཀྱིས་རང་གི་སྲོལ་རྒྱུན་གྱོན་ཆས་ལ་ལྟ་སྟངས་
ཅི་འདྲ་ཞིག་བཟུང་ཡོད་པ་མཐོང་ཐུབ། དེ་བཞིན་དུ་རྒྱལ་ཁབ་དང་མི་རིགས་
གཞན་པའི་ཡུལ་དུའང་དེ་ལྟར་མི་རིགས་ཀྱི་སྲོལ་རྒྱུན་གྱོན་ཆས་རྒྱུན་སྲུང་བྱེད་
• 219.



༄༅ །།དམངས་སྲོལ་རིག་པ་སྤྱི་བཤད།
པའི་བྱ་འགུལ་སྤེལ་གྱིན་ཡོད་པ་བློ་རིག་འཛོམས་པ་རྣམས་ཀྱི་ཁྲ་ལམ་སྤྱན་དང་
ཐོས་ལམ་སྙན་ལ་མ་མཐོང་མ་ཐོས་པ་མི་སྲིད་ལ། མི་རིགས་རང་རང་གི་གྱོན་
ཆས་བརྗེད་པ་དང་བོར་སྟོར་དུ་འགྲོ་བ་དང་མཉམ་དུ་མི་རིགས་རང་གི་སྲོལ་
རྒྱུན་རིག་གནས་དེའང་བོར་འཇིག་ཏུ་འགྲོ་བཞིན་ཡོད་པ་ནི་གཅིག་ལ་གཅིག་
འབྲེལ་ཡིན་པས་བློ་དང་ལྡན་པ་ཀུན་ནས་དེའི་ཐད་ལའང་བསམ་མནོ་མི་
དམན་པ་ཞིག་བཏང་ན་འགྲིག་པར་འཁུམས། དེས་ང་ཚོ་བོད་པའི་མ་འོངས་
པའི་མདུན་ལམ་དང་རིག་གནས་གོང་འཕེལ་ཐད་ལ་བསམ་གཞིག་བྱ་མཁས་
རྣམས་ཀྱིས་ངེས་པར་ངོས་ཟིན་དང་དོ་སྣང་བྱེད་དགོས་པའི་གནས་ཤིག་ཡིན་
ལ། བོད་མི་ཞིག་ཡིན་པའི་ཆ་ནས་ཚང་མས་བོད་ལྭ་གྱོན་རྒྱུ་འདིའང་དོན་ཆུང་
ཞིག་ཏུ་མི་བལྟ་བར། སེམས་ཀྱི་ཡ་ཕུགས་ལ་འཛིན་དགོས་རྒྱུ་དང་། ལུས་ཀྱི་སྒྲུབ་
པ་ལ་གཉོར་དགོས་པའི་བྱ་བ་ཞིག་ཡིན་པ་ཤེས་དགོས་པར་མ་ཟད། རང་རེའི་ཕ་
མེས་ཡང་མེས་སྐབས་ནས་རིམ་གྱིས་དར་འོང་བའི་གྱོན་ཆས་རིག་གནས་འདི་
བོར་འཇིག་བྱེད་པ་དེ་མ་ཡིན་པར། མི་རིགས་ཀྱི་ཁྱད་རྟགས་མི་ཉམས་པའི་སྒོ་
ནས་གསར་གཏོད་བྱ་དགོས། དེ་ན་ཅི་ལྟར་གསར་གཏོད་བྱ་དགོས་ཤེ་ན། ཤེས་
རྟོགས་ཀྱི་མཐོ་དམན་མི་འདྲ་བས་དྲན་ཤེས་ཕྱོགས་གཅིག་ཏུ་འབབ་པར་དཀའ་
མོད། གཞི་ཆེ་ས་ནས་བལྟས་ན་གྱོན་ཆས་ལ་གཙོ་བོ་ཕྱོགས་གཉིས་ནས་ལེགས་
བཅོས་བྱ་དགོས་པར་སེམས། །
གཅིག ཐོག་མར་མི་རྣམས་ཀྱི་བསམ་བློ་བསྒྱུར་བཅོས་བྱེད་དགོས། དེང་
སང་དཔལ་འབྱོར་ཅུང་འཕེལ་རྒྱས་ལ་སོང་བས་མི་ཚང་མའི་སེམས་སུ་བོད་ཆས་
ནི། ཕྲུག་གི་སྟེང་ལ་སྲམ་རྒྱབ་པ་དང་། སྐྱེ་དང་རྒྱབ་ལ་གཡུ་བྱུར་གྱི་རྒྱན་ཆས་
སོགས་འཛོམས་ན་མཛེས་པ་དང་། དེའི་ལྡོག་ཕྱོགས་སུ་སོང་ན་ཆ་མི་མཉམ་
： 220 .



ལེའུ་དགུ་བ། བོད་མིའི་འགྲོ་འདུག་སྤྱོད་པའི་དམངས་སྲོལ་སྤྱི་བཤད།
པའི་བསམ་བློ་ཡོད། དེས་འབྱོར་བ་ཅུང་ཞན་པའི་མི་རྣམས་ལ་མཚོན་ན་བོད་ལྭ་
གྱོན་པ་ནི་ལག་པ་རིང་འདོད་ཀྱང་ཕུ་རུང་ཐུང་བའི་དཔེ་ལྟར་སྤྱིར་རང་མཛེས་
པའི་བསམ་པ་དེ་མི་ཀུན་ལ་ཡོད་པས། རིན་གོང་ཅུང་མཐོ་བའི་གྱོན་ཆས་དེ་
དག་དུས་ཆེན་ལ་སོགས་ཀྱི་སྐབས་སུ་མནབས་ན་བརྗིད་ཉམས་དང་མཛེས་
སྡུག་ལྡན་པ་ཞིག་ཡིན་མོད། གོས་དང་རྒྱན་ཆ་རྩ་ཆེན་དེ་དག་མེད་ན་བོད་ལུ་
རང་ག་བ་མི་གོན་པ་འདི་ནི། བོད་མི་མང་ཆེ་བར་ཡོངས་ཁྱབ་ཏུ་གནས་པའི་
སྐྱོན་ཞིག་ཡིན། དེས་ཐོག་མར་ང་ཚོས་བསམ་བློ་འདི་མ་བསྒྱུར་ན་བོད་ལྭ་གོན་
པའི་མི་ཇེ་ཉུང་དུ་འགྲོ་བ་མ་ཟད། མཐའ་མ་ཞིག་ལ་བོད་ལཱ་འདི་མཛེས་པར་
སེམས་མཁན་ཡང་ཡོད་མི་སྲིད། །
གཉིས། གྱོན་ཆས་ཀྱི་བཟོ་དབྱིབས་ལ་བསྒྱུར་བཅོས་བྱེད་དགོས། བལ་
དང་ཀོ་པགས་སོགས་ནི་རང་རེའི་ཡུལ་དུ་ཐོན་པས། གནའ་སྔ་མོ་ནས་བོད་མིའི་
བེད་སྤྱོད་ཡུལ་དུ་གྱུར་ཡོད་པ་མ་ཟད། ཚན་རིག་ལག་རྩལ་ཤིན་ཏུ་དར་བའི་དེང་
གི་དུས་ད་དུང་འགྲོ་བ་མི་ཀུན་པོས་ཐུན་མོང་དུ་བེད་སྤྱོད་བྱེད་ཀྱིན་ཡོད་མོད།
དེ་ཡང་སྤྱི་ཚོགས་འཕེལ་རྒྱས་དང་མི་རྣམས་ཀྱི་མཛེས་རྟོགས་དང་། མོས་པ་
བཅས་ལ་མི་མཐུན་པས། བཟོ་དབྱིབས་དང་མཛེས་རྩལ་ཕྱོགས་གང་ཐད་ནས་
ཅི་ནུས་གང་ཐུབ་ཀྱིས་དུས་རབས་ཀྱི་མི་རྣམས་ཀྱི་བློར་འགྲིག་མཐུན་བྱ་དགོས།
ད་ལྟ་བོད་ལྭ་གྱོན་མཁན་ཇེ་ཉུང་དུ་སོང་བ་འདི་བོད་ལྭ་བསྒྱུར་བཟོ་བྱེད་མ་ཐུབ་
པ་དེ་ཡང་རྒྱུ་རྐྱེན་གཙོ་བོ་ཞིག་ཡིན། དེ་སྔོན་ཆད་ཀྱི་ལཱ་རིང་བ་དག་སྟོད་ཐུང་དུ་
བསྒྱུར་ཏེ། དེ་ལ་སྲོལ་རྒྱུན་གྱི་ཕྲུག་ཁྲས་ཁ་ཐུམ་པ་དང་། ཕུ་ཐུང་རིང་པོ་ཅན་ཕུ་
ཐུང་ངམ་ཕུ་མེད་དུ་བསྒྱུར་བ། དེ་ལྟར་བགྱིས་ན་གཅིག་ནས་མི་རིགས་ཀྱི་ཁྱད་
ཆོས་ཤོར་མེད་པ་དང་། གཉིས་ནས་དུས་རབས་གསར་པའི་མི་རྣམས་ཀྱི་དགའ་
• 221:



༄༅།།དམངས་སྲོལ་རིག་པ་སྤྱི་བཤད།
ཕྱོགས་དང་མཐུན་པའོ། །དཔེར་ན། བསྒྱུར་བཅོས་བྱས་པའི་མ་སྲུའི་ཕུ་མེད་
གྱོན་ལྭ་དེར་བོད་ལྭ་ཞེས་མི་རིགས་མང་པོའི་མཛེས་མས་གོན་དགའ་བ་ལྟ་
བུའོ། །
བཞི། བཟའ་བཅའི་སྐོར།
དམངས་ཁྲོད་དུ། མགོ་ནག་མི་ཟས་ལ་མ་རེ་བ་གཅིག་ཀྱང་མེད། ཅེས་
པའི་གཏམ་དཔེ་ཞིག་ཡོད་པ་ལྟར། འགྲོ་བ་མིའི་རིགས་འཇིག་རྟེན་འདིའི་སྟེང་
དུ་འཚོ་ཞིང་རིགས་རྒྱུད་སྤེལ་དགོས་ན་ཆེས་མེད་དུ་མི་རུང་བ་དང་ཆེས་ཐོག་
མར་བསམ་གཞིག་གཏང་རྒྱུ་ནི་བཟའ་བཏུང་ཡིན་ལ། འགྲོ་བ་མི་རྣམས་སྤྲ་དང་
སྤྲེའུ་ལ་སོགས་སྲོག་ཆགས་གཞན་དང་གཞན་ལས་སྨྲ་ཤེས་དོན་གོ་བའི་མིའི་
རིགས་སུ་གྱུར་བའི་གོ་རིམ་ནང་གི་ཆེས་གདོད་མའི་དུས་སུ་སྣོད་བཅུད་ཀྱི་
འཇིག་རྟེན་འདི་ལས་རང་བྱུང་དུ་ཐོན་པའི་རྩྭ་དང་རྩི་ཏོག་གི་འབྲས་བུ་འཐུས་
ནས་ཟོས་པ་དང་། རི་དྭགས་སོགས་རྔོན་ནས་ཁྲག་དྲོན་མོ་འཐུང་བའི་དུས་
རབས་དང་། བར་དུ་མེ་བྱུང་བ་དང་མེ་བེད་སྤྱད་དེ་རྩི་འབྲས་དང་ཤ་ཁྲག་དྲོན་
པ་ཚོས་པར་བཅུག་ནས་ཟ་བའི་དུས་རབས་དང༌། དེ་ནས་རིམ་གྱིས་བྲོ་རྫས་ཀྱི་
སྦྱོར་བ་སོགས་ལ་བརྟེན་ནས་རོ་བཅུད་མི་འདྲ་བའི་ཟས་རིགས་སྣ་ཚོགས་བཅའ་
བའི་དུས་རབས་བཅས་ཚེ་ཕྱོགས་ནས་དུས་རབས་མི་འདྲ་བ་གསུམ་བརྒྱུད་པ་
འདི་ནི་ཐུན་མོང་གི་འགྲོ་ལམ་ཞིག་ཏུ་གྱུར་ཡོད་མོད། ཡང་སྡོད་གནས་ཁོར་ཡུག་
དང་རང་བྱུང་ཐོན་ཁུངས་མི་མཚུངས་པ་སོགས་ཀྱི་དབང་གིས་བཟའ་བཏུང་
སྤྱོད་ཚུལ་ཡང་མི་འདྲ་བ་དང་། དེ་བཞིན་དུ་བཟའ་བཏུང་སྤྱོད་ཚུལ་དེ་ལ་དེ་
• 222 •



ལེའུ་དགུ་བ། བོད་མིའི་འགྲོ་འདུག་སྤྱོད་པའི་དམངས་སྲོལ་སྤྱི་བཤད།
མཐུན་གྱི་ཟ་སྲོལ་འཐུང་སྲོལ་གྱི་ཤེས་རིག་མི་འདྲ་བ་རེ་བྱུང་ཡོད་པ་ཡིན། དེའང་
གངས་རིའི་རྭ་བས་ཡོངས་སུ་བསྐོར་བའི་བོད་ཀྱི་ཡུལ་ཁམས་འདིར་འཚོ་བའི་མི་
ཕལ་ཆེ་བའམ་ཡང་ན་འབྲོག་ཁུལ་དུ་ཐོན་སྐྱེད་ལས་གཞི་གཙོ་བོ་སྒོ་ཕྱུགས་རྟ་
ནོར་ལུག་སོགས་སྐྱོང་དགོས་ཤིང་། སྒོ་ཕྱུགས་དེ་ལ་བརྟེན་ནས་ཤ་དང་འོ་མའི་
བཟའ་བཏུང་བྱུང་བ་དང་། ཡང་ཤ་ལས་ཤ་སྐམ་དང་ཤ་ཐུག་ལྟ་བུ་དང་། འོ་མ་
ལས་མར་དང་ཞོ། ཕྱུར་ར་ལ་སོགས་པ་ལྟ་བུ་རྒྱུ་ཆ་གཅིག་ལས་བཟའ་སྲོལ་དང་
བཏུང་ཚུལ་མི་འདྲ་བ་བཅའ་བའི་ཤེས་རིག་རྒྱུས་པ་དང་། དེ་མིན་ས་བབ་ཅུང་
དམའ་ཞིང་ཐོན་སྐྱེད་ཀྱི་ལས་གནས་གཙོ་བོ་གྲོ་ནས་སྲན་འབྲས་ལ་སོགས་སོ་
ནམ་བྱེད་པའི་བོད་ཀྱི་ཡུལ་ཁམས་སུ་རྩམ་པ་དང་གོ་རེ། ཕྱེ་ཐུག་བཅས་དང་། དེ་
མིན་སྔོ་ཚོད་ལ་སོགས་བཟའ་བ་དང༌། ཞིང་ལས་ས་ཁུལ་གྱི་ཐོན་ཁུངས་དང་
བཟའ་བཏུང་དེ་དག་རེ་རེ་ལའང་དེ་ལ་དེ་མཐུན་གྱི་ཟས་རིགས་སྣ་ཚོགས་
བཅའ་སྲོལ་དང་གསོལ་ཚུལ་གྱི་བཟའ་བཏུང་དམངས་སྲོལ་ཡོད་པ་ཡིན། དེ་
ལྟར་བོད་མི་སྡོད་པའི་ཡུལ་ཁམས་ནི་ཤིན་ཏུ་རྒྱ་ཆེ་བ་དང་། ཐོན་སྐྱེད་བྱེད་ལས་
གཙོ་བོ་སྒོ་ཕྱུགས་སྐྱོང་བ་དང་སོ་ནམ་བྱེད་པ་ལས་གཞན་དུ་ད་དུང་རི་དྭགས་
བདའ་བ་དང་ཉ་འཛིན་པ། ཚོང་ལས་གཉེར་བ་ལ་སོགས་མི་སྐོར་ཚོགས་ཤིག་
ཀྱང་ཡོད་སྟབས། དེ་དག་ལའང་དེ་མཐུན་གྱི་བཟའ་བཏུང་གསོལ་སྲོལ་ཡོད་པ་
ཡིན།
དེ་ཡང་བཟའ་བཏུང་འདི་ཡང་འགྲོ་བ་མིའི་ཤེས་རིག་ཅིག་ཡིན་ཕྱིན་
དུས་ཀྱི་འཕེལ་འགྱུར་དང་སྤྱི་ཚོགས་ཀྱི་གོང་སྤེལ་ལ་འདྲེས་མཐུན་ཟབ་མོ་ཞིག་
ལྡན་པས། དུས་རབས་དང་སྤྱི་ཚོགས་ཀྱི་འཕོ་འགྱུར་གྱི་གོམ་སྟབས་དང་སྡེབ་
ནས་གསར་གཏོད་དང་འཕེལ་རྒྱས་འགྲོ་བཞིན་ཡོད་ལ། དེང་སྐབས་བོད་ཀྱི་
• 223.



༄༅།།དམངས་སྲོལ་རིག་པ་སྤྱི་བཤད།
རིག་གནས་སྣ་ཚོགས་ལ་དུས་རབས་གསར་བའི་ཚོན་མདངས་རྣམ་པར་འདྲེས་
པ་ཇི་བཞིན་དུ་བོད་མིའི་བཟའ་བཏུང་གི་ཤེས་རིག་འདི་ལའང་དུས་རབས་ཀྱི་
ཤུགས་རྐྱེན་རབ་དང་རིམ་པ་ཞིག་ཐེབས་དང་ཐོན་བཞིན་ཡོད་ལ། མི་རིགས་
ཤིག་གི་རིག་གནས་ཆ་ཡོངས་ནས་འཕེལ་རྒྱས་འབྱུང་དགོས་ན་ངེས་པར་དུ་
ཤུགས་སྐྱེན་འདི་ཐེབས་དགོས་པ་ཞིག་ཀྱང་ཡིན་པ་མ་ཟད། རང་རིགས་ཀྱི་ཟས་
རིགས་ཀྱི་ཁྱད་ཆོས་མ་ཉམས་པའི་ཟས་རིགས་གསར་བ་བཅའ་སྲོལ་དང་གསོལ་
ཚུལ་གསར་སྐྲུན་བྱ་རྒྱུ་འདིའང་ཤིན་ཏུ་གལ་ཆེ་བ་ཞིག་ཡིན།
འུ་ཅག་ཚང་མས་ཤེས་གསལ་དུ་དེང་སང་རང་རྒྱལ་གྱི་གྲོང་ཁྱེར་ཆེ་ཆུང་
མང་པོ་ཞིག་ན་རྒྱལ་ཁབ་མི་འདྲ་བ་དང་མི་རིགས་མི་འདྲ་བའི་ཡུལ་གྱི་བཟའ་
བཏུང་ཚོང་བའི་ཟ་ཁང་མང་པོ་ཞིག་ཡོད། ཡིད་སྐྱོ་བ་ཞིག་ནི་བོད་མིའི་ཟ་ཁང་
དང་བོད་མིའི་ཟས་རིགས་ཀྱི་ཁྱད་ཆོས་ལྡན་པའི་བཟའ་བཏུང་ཕལ་ཆེར་མེད་
པའི་ཚུལ་དུ་གྱུར་ཡོད་པ་རེད། དཔེར་ན། བོད་མིས་གཉེར་སྐྱོང་བྱེད་པའི་ནོར་
ལུག་གི་ཤ་དང་འོ་མ་སོགས་ལ་འཚོ་བཅུད་ལྡན་ལ་དག་གཙང་ཡིན་སྟབས། དག་
གཙང་ཅན་གྱི་ཟས་རིགས་ཞེས་མི་ཀུན་པོས་བཟའ་འདོད་ཆེ་མོད། བོད་མིའི་
ཁྱད་ཆོས་ལྡན་པའི་བཟའ་བཏུང་ཤེས་རིག་དེ་ལ་འོས་མཐུན་གྱི་གོ་གནས་དང་
ཁྱབ་བསྒྲག་བྱེད་ཐུབ་ཀྱིན་མེད་པ་དེ་ཡིན། དེ་བཞིན་དུ་བོད་ཁམས་ནས་བྱུང་
བའི་དབྱར་རྩྭ་དགུན་འབུ་དང་གྲོ་མ་ལ་སོགས་ཀྱང་རྒྱལ་ཁབ་ཕྱི་ནང་དུ་ཟས་
བཅུད་བཟང་ཚུལ་དང་ཟ་རྒྱུར་སྤྲོ་མཁན་ཅན་མང་མོད། བོད་མི་རང་གིས་ཇི་
བཞིན་དུ་བེད་སྤྱོད་ཐུབ་ཀྱིན་མེད། སྒོས་སུ་དེང་རབས་བཟའ་བཏུང་ཁེ་ལས་ཀྱི་
ཕྱོགས་ནས་བལྟས་ན་འདི་ནི་ཤིན་ཏུ་ཡིད་སྐྱོ་བ་ཞིག་ཡིན། །
དེང་རབས་ཀྱི་སྤྱི་ཚོགས་དང་མི་རྣམས་ཀྱི་འཚོ་བའི་རོལ་སྲོལ་ནི་སྔར་
· 224 •



ལེའུ་དགུ་བ། བོད་མིའི་འགྲོ་འདུག་སྤྱོད་པའི་དམངས་སྲོལ་སྤྱི་བཤད།
དང་བསྡུར་ན་ལྟོ་རྒྱུགས་པ་ཙམ་གྱིས་མི་ཆོག་པར་འཚོ་བཅུད་ལྡན་མིན་དང་།
དག་གཙང་ཡིན་མིན། དེ་བཞིན་ནུར་བོ་བྲོ་ཞིམ་པོ་ཡིན་མིན་དང་མིག་ལྟོས་
མཛེས་མིན་བཅས་ཕྱོགས་གང་ཐད་ལ་བསམ་གཞིག་ གཏོང་དགོས་སྟབས།
བོད་ཁམས་ཀྱི་བཅུད་ལྡན་ཟས་རྒྱུ་དེ་དག་ལེགས་པར་བེད་སྤྱད་དེ། སྤྱི་ཚོགས་ཀྱི་
གོང་འཕེལ་དང་འཚོ་བའི་ལོངས་སྤྱོད་ཕུན་སུམ་ཇེ་ཚོགས་སུ་འགྲོ་བཞིན་པའི་
དུས་འདིར། ལུས་ཁམས་ལ་འཕྲོད་པ་དང་རོ་བཅུད་གཙང་དག་བཅས་མི་
རིགས་ཀྱི་ཟ་ལ་བཅའ་སྲོལ་དང་ཟས་རིགས་སྣ་ཚོགས་དེ་རང་གིས་དང་ལེན་
བྱེད་པའི་ཞོར་དུ། རང་རིགས་ཀྱི་སྲོལ་རྒྱུན་བཟའ་བཏུང་སྐོར་གྱི་ཤེས་བྱ་རྒྱུན་
སྤེལ་དང་གསར་གཏོད་བྱ་རྒྱུ་དེ་གཞུང་དྲང་གཤིས་འཇམ་གྱི་མ་སུ་རྣམ་པ་ཁོ་
ནའི་ལས་འགན་ཞིག་མ་ཡིན་པར། སྤྱི་ཚོགས་ཧྲིལ་བོས་ཐུན་མོང་དུ་སེམས་ཁུར་
དང་དོ་སྣང་བྱེད་འོས་པའི་བྱ་བ་ཞིག་ཏུ་གྱུར་ཡོད། སྤྱིར་བོད་མི་ལ་རང་བྱུང་ཁོར་
ཡུག་གི་མཐུན་རྐྱེན་དང་བསྟུན་ནས། འབྲོག་ཡུལ་དུ་ཤ་སྐྱི་བསེར་རླུང་ལ་སྐམ་
པའི་ཤ་སྐམ་དང་འབྲི་འོ་བསྙལ་བའི་ཞོ་ལ་སོགས་རོ་བཅུད་ཇི་བཞིན་དུ་གནས་
པའི་ལག་རྩལ་ཡོད་པས། ཐབས་ཤེས་དེ་དག་སྤྱད་ནས་རང་ཡུལ་ན་ཡོད་པའི་ཤ་
དང་འོ་མ་དེས། རང་མི་རིགས་ཀྱི་དཔལ་འབྱོར་དར་སྤེལ་ཐད་ནུས་པ་འདོན་
པའི་ཕྱོགས་ལ་བསམ་བློ་གཏོང་དགོས།
མདོར་ན་དུས་རྒྱུན་གྱི་འགྲོ་སྡོད་སྤྱོད་པ་འདི་དག་ཕྱིའི་སྟེང་ནས་བལྟས་
ན་དོན་ཆེན་པོ་ཞིག་ཏུ་མི་སྣང་བ་དང་། དཔྱད་པ་བཏང་ནའང་དོན་ཆུང་བར་
འདོད་ཀྱིན་ཡོད་མོད། དོན་དངོས་སུ་འགྲོ་བ་མི་ཐམས་ཅད་འཚོ་བའི་འགྲོ་
འདུག་སྤྱོད་གསུམ་གྱི་དོན་ལ་མི་སེམས་པ་ཕལ་ཆེར་མི་གདའ་ཞིང་། འགྲོ་འདུག་
སྤྱོད་གསུམ་ནི་སྤྱི་ཚོགས་ཧྲིལ་བོར་འབྲེལ་བ་དབྱེར་དུ་མེད་པ་ཞིག་ལྡན་སྟབས།
• 225•



༄༅།།དམངས་སྲོལ་རིག་པ་སྤྱི་བཤད།
ཕྱོགས་ཡོངས་སུ་རྩད་དཔྱད་ཟབ་མོ་བགྱིས་ན་སྤྱི་ཚོགས་ཧྲིལ་བོར་དགེ་ཕན་
གཞལ་དུ་མེད་པ་ཞིག་ཡོད། སྒོས་སུ་རང་རྒྱལ་གྱིས་ནུབ་ཕྱོགས་ས་ཁུལ་ལ་གསར་
སྤེལ་གཟབ་རྒྱས་དང་རྒྱལ་ཡོངས་སུ་རིག་གནས་དར་སྤེལ་རྒྱ་ཆེར་བྱ་རྒྱུའི་སྲིད་
ཇུས་བཟང་པོ་སྤེལ་བའི་དུས་འདིར། རང་གི་བརྩོན་པའི་ལག་ཟུང་ལ་བརྟེན་
ནས་རང་ལ་མེད་པ་དང་ལག་ལེན་ཁྲོད་ངེས་པར་མཁོ་བའི་ཤེས་བྱ་གསར་བ་
བསྡུ་ལེན་བྱེད་པའི་ཞོར་དུ་ལོ་ངོ་སྟོང་ཕྲག་དུ་མའི་རིང་རྒྱུན་སྤེལ་བགྱིས་ནས་
ཡོང་བའི་གོམས་གཤིས་སྲོལ་ལེགས་ཀྱི་སྐོར་དེ་འུ་ཅག་གི་དུས་རབས་འདི་ལ་
བོར་འཇིག་ཏུ་མི་བྱ་བའི་ཁར། འོས་འཚམ་གྱི་ཁ་སྐོང་དང་ཟུར་བརྒྱན་བགྱིས་
ནས་མི་རབས་རྗེས་མར་སྤེལ་ན་འགྲིག་པར་འཁུམས་སོ། །
སྨྲས་པ།
ལུགས་བཟང་བརྩེ་བའི་རྒྱུན་སྲུང་དང་། །
ལུགས་གསར་ཚད་ཡོད་བསྡུ་ལེན་ཁར། །
ལུགས་འཚམ་ལྟ་སྤྱོད་རབ་སྤེལ་ན། །
ལུགས་གཉིས་མཐུན་པའི་སྲོལ་འབྱུང་ངེས། །
• 226



དཔྱད་གཞིའི་ཡིག་ཆ།
བོད་ཡིག་གི་སྐོར།
《ཐང་ཡིག་གསར་རྙིང་ལས་བྱུང་བའི་བོད་ཆེན་པོའི་སྲིད་ལུགས།》 དོན་གྲུབ་རྒྱལ་
དང་ཁྲིན་ཆིན་དབྱིན་གཉིས་ཀྱིས་བསྒྱུར། མཚོ་སྔོན་མི་རིགས་དཔེ་སྐྲུན་ཁང་། 1983ལོར་
དཔར།
《ཆོས་འབྱུང་མཁས་པའི་དགའ་སྟོན།》དཔའ་བོ་གཙུག་ལག་ཕྲེང་བས་བརྩམས།
མི་རིགས་དཔེ་སྐྲུན་ཁང་། 1996ལོར་དཔར།
《དགེ་འདུན་ཆོས་འཕེལ་གྱི་གསུང་རྩོམ།》ཧོར་ཁང་བསོད་ནམས་དཔལ་འབྱོར་
སོགས་ཀྱིས་བསྒྲིགས། བོད་ལྗོངས་བོད་ཡིག་དཔེ་རྙིང་དཔེ་སྐྲུན་ཁང་། 1992ལོར་དཔར། །
《མཁས་དབང་དམ་པ་དམུ་དགེ་བསམ་གཏན་གྱི་དཔྱད་རྩོམ་ཕྱོགས་བསྒྲིགས།》སི་
ཁྲོན་མི་རིགས་དཔེ་སྐྲུན་ཁང་། 1992ལོར་དཔར། །
《ནམ་མཁའི་ནོར་བུའི་གསུང་རྩོམ་ཕྱོགས་བསྒྲིགས།》ཀྲུང་གོའི་བོད་རིག་པ་དཔེ་
སྐྲུན་ཁང་། 1994ལོར་དཔར།
《བོད་ཀྱི་དམངས་སྲོལ་ག་ཅེས་བཏུས།》སྤང་རྒྱན་མེ་ཏོག་རྩོམ་སྒྲིག་ཁང་གིས་
བསྒྲིགས། མི་རིགས་དཔེ་སྐྲུན་ཁང་། 1993ལོར་དཔར།
《བོད་ཀྱི་ཡུལ་སྲོལ་རྣམ་བཤད།》རྡོ་དགོན་གསང་བདག་རྡོ་རྗེ་དང་དགའ་བ་པ་
སངས་ཀྱིས་བརྩམས། བོད་ལྗོངས་མི་དམངས་དཔེ་སྐྲུན་ཁང་། 2004ལོར་དཔར། །
《བོད་མིའི་ཡུལ་སྲོལ་གོམས་གཤིས།》 ས་གོང་དབང་འདུས་ཀྱིས་བརྩམས། མི་
: 227.



KTV TOS | 2003 (4)
《མགོ་ལོག་ལོ་རྒྱུས་དེབ་ཐེར། 》དོན་གྲུབ་དབང་རྒྱལ་དང་ནོར་སྡེ་ཡིས་བརྩམས།
མཚོ་སྔོན་མི་རིགས་དཔེ་སྐྲུན་ཁང་། 1999ལོར་དཔར།
རྒྱ་ཡིག་གི་སྐོར།
钟敬文:《民俗学概论》,上海文艺出版社,1998年。
钟敬文:《钟敬文文集》(民俗学卷),安徽教育出版社,1999年。
陶立璠:民俗学,学苑出版社,2005 年。
乌内安:《中国民俗学》,辽宁大学出版社,1985年。
苑利,顾军:《中国民俗学教程》,光明日报出版社,2013 年,
IE:民俗学概论》,北京大学出版社,2004年。
11 晓:《中国民俗学概论》,华夏出版社,2003年。
苑利主编:《二十世纪中国民俗学经典,民俗理论卷》,社会科学文献出
|版社,2002 年
姚二龙:《
民俗论》,大众文艺出版社,1998年。
种富兰:《现代民俗流史》,海三联书店,1990年。
· 228 ·



ཞར་བྱུང་།
རྒྱ་བོད་ཡིག་རིགས་གཉིས་ཐད་ཀྱི་དམངས་སྲོལ་
རིག་གཞུང་སྐོར་གྱི་རྩོམ་དེབ། །
རྒྱུ་ཡིག་གི་སྐོར།
《民俗发刊辞》,顾颉刚,民俗》周刊创刊号,1928年。
《民俗学,林惠祥著,上海商务出版社,1934年。
套中国民俗学,乌丙安著,辽宁大学出版社,1985年。
《中国民俗与民俗学》,张紫晨著,浙江人民出版社,1986年。
套现代民俗流变,仲富兰著,生活·读书·新知三联书店上海分店出
版,1990年。
《民俗文化与民俗生活》,高丙中著,中国社会科学出版社,1994年,
《民俗田野作业研究》,江机,山东大学出版社,1995年。
藍中国民俗学史》,王文宏著,巴蜀书社,1995 年。
套民俗学导游》,董晓萍著,中国工人出版社,1995年。
民俗学概论》,钟敬文,上海文艺出版社,1998年。
中国民俗文化学导论》,仲富兰著,浙江人民出版社,1998年。
拿民俗论》,姚二龙著,大众文艺出版社,1998年。
《钟敬文文集:
民俗学卷论》,安徽教育出版社,1999年。
《二十世纪中国民俗学经典·民俗理论卷》,苑利主编,社会科学文献
出版社,2002年。
•229:



༄༅ །།དམངས་སྲོལ་རིག་པ་སྤྱི་བཤད་
《[日野民俗志》,董晓萍著,北京师范大学出版社,2003年。
《生态民俗学》,正帆著,黑龙江人民出版社,2003年
是中国民俗学概论,晓吨,华夏出版社,20X13年
民俗学,陶立瑞著,学苑出版社,2003年,
中国民俗学教程,苑利顾军著,光明日报出版社,2003年,
《民俗学概论》, 编著,北京大学出版社,2004年,
《中国都市民俗学,陶思炎等艺,东南大学出版社,2004年,
《话说的文化——民俗传统与现代生活》,董晓萍著,中华书局,2012 年,
怎民俗学的历史、理论方法(上)(下),周星主編,商务印书馆,2006
《民俗文化,高俊成编著,内蒙人民出版社,2006年。
西方民俗学史》,孟慧英著,中国社会科学出版社,2006年。
《中国民俗学》,陈勤建著,华东师范大学出版社,2007年。
复现代民俗学讲演录》,董晓萍著,广西师范大学出版社,24X17年
是民俗传播学》,仲富兰著,上海文化出版社,2007年。
是中国民俗文物概论》,徐艺乙著,上海文化出版社,2007年
民俗学概论》,钟敬文主编,海文艺出版社,2009 年
觉中国现代民俗学检讨,施爱东著,社会科学文献出版社,2016 年
中国人的生活世界:民俗学的路径》高丙中著,北京大学出版社,2010
《民俗学概论》(修订本),钟敬文主编,高等教育出版社,2010年。
倡立一门新学科:中国现代民俗学的鼓吹经营与中落,施爱东著,
国社会科学出版社,2011年
བོད་ཡིག་གི་སྐོར།
《དམངས་སྲོལ་རིག་པ་དང་གེ་སར་དམངས་སྲོལ་རིག་གནས་སྤྱི་བཤད།》 སྒང་རྒྱལ་
མཚན་ཚེ་རིང་། ཀན་སུའུ་མི་རིགས་དཔེ་སྐྲུན་ཁང་། 2002ལོར་དཔར།
•230.



ཞར་བྱུང་།
《བོད་ཀྱི་དམངས་སྲོལ་གྱི་བླང་དོར་གསལ་པའི་སྒྲོན་མེ།》རྒྱང་འཁོར་ཚེ་ཕུན། ཀྲུང་
གོའི་བོད་རིག་པ་དཔེ་སྐྲུན་ཁང་། 2005ལོར་དཔར།
《དམངས་སྲོལ་རིག་པའི་སྤྱི་བཤད།》 གཅན་ཚ་བཀྲ་པོ། ཀན་སུའུ་མི་རིགས་དཔེ་
སྐྲུན་ཁང་། 2008ལོར་དཔར།
• 231:



མཇུག་བྱང་།
གོང་དུ་གླེང་གཞི་འབྲི་དུས་སུ་ཞུས་ཟིན་པ་ལྟར། ལོ་ངོ་བཅུ་ཕྲག་ཟུང་ལ་
ཉེ་བའི་སྔོན་ནས་བཟུང་བདག་གིས་བོད་རང་སྐད་ཀྱི་ཐོག་ནས་དམངས་སྲོལ་
རིག་པའི་རིག་ཚན་གསར་བ་འདིའི་གཞུང་ལུགས་སྐོར་གྱི་ཤེས་བྱ་མཚམས་སྦྱོར་
དང་ངོ་སྤྲོད། ཡང་ན་འདིའི་ཕྱོགས་ལ་དཔྱད་པ་བཏང་ན་བོད་པའི་རིག་གནས་
ཞིབ་འཇུག་གི་ཐད་ལ་ཕན་ཡོན་ཉུང་ཙམ་རེ་ཨེ་འབྱུང་སྙམ་པའི་ཀུན་སློང་གཡའ་
དག་མོ་ཞིག་ཡོད་མོད། དེའང་ ལོ་འདི་འགའི་ནང་དུ་ལས་གཞི་གཞན་དང་
གཞན་གྱིས་དུས་ཚོད་མང་པོ་ཞིག་བཟུང་སྤྱོད་བགྱིས་པ་དང་། མི་རང་ཉིད་ཀྱང་
རྣམ་གཡེང་དང་ལེ་ལོའི་དབང་དུ་སོང་བས་དེབ་ཆུང་འདི་མཇུག་བསྡུ་བའི་
གཏམ་འབྲི་བ་ད་བར་དུ་ཕྱི་ནུར་དགོས་པ་བྱུང་ལ། ད་སོ་རིག་ཚན་འདིའི་གཞུང་
ལུགས་སྐོར་གྱི་སྒྲིག་གཞི་ཅུང་ཆ་ཚང་བ་ཞིག་རང་ནུས་ཅི་ལྕོགས་ཀྱིས་དམངས་
སྲོལ་རིག་གནས་ལ་སྤྲོ་སེམས་ལྡན་པའི་དགེ་གྲོགས་རྣམ་པའི་སྤྱན་ལམ་དུ་ཕུལ་
བ་ཡིན།
མཚོ་སྔོན་མི་རིགས་དགེ་ཐོན་སློབ་ཆེན་གྱི་དགེ་རྒན་ཆེན་མོ་དམངས་
སྲོལ་རིག་པའི་ཆེད་མཁས་གཅན་ཚ་བཀྲ་པོ་ལགས་ཀྱིས་སྔོན་འགྲོའི་གཏམ་བྲིས་
པ་ཤིན་ཏུ་བཀའ་དྲིན་འབུལ་བའི་ཞོར་དུ་དམིགས་སུ་གསལ་བཤད་ཅིག་ཞུ་རྒྱུ་
• 232 -



མཇུག་བྱང་།
ཡོད་པ་ནི། གཅན་ཚ་བཀྲ་ པོ་ངེད་ གཉིས་ཀྱིས་སྔ་ སོ་ནས་ ཕན་ཚུན་གྱིས་
དམངས་སྲོལ་རིག་གནས་སྐོར་ལ་ཞིབ་འཇུག་བྱེད་བཞིན་ཡོད་ཚུལ་ཤེས་མོད།
ཉིས་སྟོང་བཅུ་གཉིས་ལོར་མང་ཚོགས་སྒྱུ་རྩལ་འགོ་ཚུགས་ནས་ལོ་འཁོར་སུམ་
བཅུར་སོན་པར་རྟེན་འབྲེལ་ཞུ་བའི་ཚོགས་སྟེང་དུ་ད་སོ་མ་ཕན་ཚུན་ངོ་འཕྲོད་
པ་ཡིན། ཚོགས་ཐོག་གི་བགྲོ་གླེང་སྐབས་སུ་ལྟ་ཚུལ་མང་པོ་ཞིག་རང་ཤུགས་སུ་
སེམས་མཐུན་དང་སྣང་མཐུན་དུ་གྱུར་ཞིང་། ཕན་ཚུན་བར་ལའང་ཤིན་ཏུ་ནས་
ཡིད་ཆེས་སྐྱེས་པས། བདག་གིས་དཔེ་ཆ་འདིའི་སྔོན་འགྲོའི་གཏམ་ཁོང་གིས་བྲི་
རྒྱུའི་རེ་འདུན་བཏོན་ལ། ཁོང་གིས་ཀྱང་རེ་བ་ཇི་བཞིན་དུ་བསྐངས་པ་རེད།
དཔེ་དེབ་འདི་ནི་ནུབ་བྱང་མི་རིགས་སློབ་ཆེན་གྱིས་སློབ་གྲྭའི་དཔྱད་རྩོམ་
གཙོ་གནད་དཔར་སྐྲུན་གྲལ་དུ་བཞག་ནས་མ་དངུལ་ཡོད་ཚད་བཏང་བ་ལ་མ་
ཡུམ་སློམ་གྲྭར་སྙིང་ཐག་པ་ནས་ཐུགས་རྗེ་ཆེ་ཞུ་བ་དང་། གཞན་ཡང་། ད་བར་
དུ་བདག་གི་འཚོ་བ་དང་སློབ་གསོ། བྱེད་ལས་བཅས་ཕྱོགས་གང་ཐད་ལ་རོགས་
སྐྱོར་དང་སེམས་ཁུར་མཛད་མྱོང་བའི་ ཤ་ཉེ་དང་དགེ་གྲོགས་རྣམ་པ་ལ་འོ་
བརྒྱལ་ཆེ་ཞུ་བ་ཡིན་ལ། སྒོས་སུ་ལོ་ངོ་ཉི་ཤུའི་རིང་དུ་བདག་གི་ལས་བྱ་ལ་རྒྱབ་
སྐྱོར་དང་ཁྱིམ་ལས་ཡོད་དོ་ཅོག་དང་ལེན་བགྱིས་པའི་མཛའ་ན་མོ་ལ་ཁྱེད་ཀྱིས་
འོ་བརྒྱལ་མྱངས་ངོས་ཞེས་བར་མཚམས་འདི་ནས་སྐབས་ཀྱི་གཏམ་རྫོགས་པར་
བྱའོ། །
233.



༄༅ །།དམངས་སྲོལ་རིག་པ་སྤྱི་བཤད་
སྨྲས་པ། །
རང་ལ་ཤེས་སྟོབས་ཆེན་པོ་མེད་ན་ཡང་། །
རང་རིགས་ཤེས་བྱར་ཆེས་ཆེར་བརྩེ་བ་ཡིས། །
རང་འདྲའི་ཤེས་ལྡན་དགེ་གྲོགས་རྣམ་པ་ལ། །
རང་གི་ཤེས་ཚོད་སྐབས་སུ་འདི་ཙམ་ཕུལ། །
• 234 •



།
རྩོམ་སྒྲིག་འགན་འཁུར་པ།
责任编辑:
མདུན་ཤོག་ཇུས་འགོད་པ།
装帧设计:
རྟ་མགྲིན་འཚོ།
in#
མེ་ལོང་།
#t
༄༅།།དམངས་སྲོལ་རིག་པ་སྤྱི་བཤད།
རྩོམ་པ་པོ།
དཔེ་སྐྲུན་མཁན།
འགྲེམས་སྤེལ་མཁན།
གནས་ཡུལ།
སྒྲུང་སྲིད་ཨང་གྲངས།
ཁ་པར་ཨང་གྲངས།
པར་འདེབས་མཁན།
བརྒྱུད་འཚོང་མཁན།
དེབ་ཚད།
ཡིག་གྲངས།
པར་ཤོག
པར་གཞིའི་སྒྲིག་ཐེངས།
པར་ཐེངས།
པར་གྲུངས།
རིན་གོང་།
སྒང་རྒྱལ་མཚན་ཚེ་རིང་་
མི་རིགས་དཔེ་སྐྲུན་ཁང་།
མི་རིགས་དཔེ་སྐྲུན་ཁང་གི་བོད་ཡིག་རྩོམ་སྒྲིག་ཁང་།
པེ་ཅིན་གྲོང་ཁྱེར་ཧོ་ཕིང་ལི་བྱུང་འམ་ཨང་14པ། །
10013
01) -64227665
སན་ཧོ་གྲོང་ཁྱེར་ཧྭ་ཏུང་པར་འདེབས་ཚད་ཡོད་ཀུང་སི།
རྒྱལ་ཡོངས་ས་གནས་སོ་སོའི་ཞིན་ཧྭ་དཔེ་ཚོང་ཁང་།
850mni x1168giri l/32
ཁྲི3
, 875
2013ལོའི་ཟླ་6པར་པར་གཞི་དང་པོ་བསྒྲིགས།
2013ལོའི་ཟླ6པར་པེ་ཅིན་དུ་པར་ཐེངས་དང་པོ་བརྒྱབ།
(000l - 2009
སྒོར་16, )
ISBN 978 -7-I05 - t2772 -6/K: 2221{ བོད18)



图书在版编目(CIP)数据
藏族民俗学概论:藏文/岗·坚赞才让著.——北
京;民族出版社,2013.6
| ISBN 978-7-105 - 12772-6
I. 0藏… I. 岗… 1.0藏族一民俗学 - 概论 -
藏语W.OK892.314
中国版本图书馆 CIP 数据核字(2013)第120476号
民族出版社出版发行
(北京市和平里北街14号 邮编 100013)
http://www.e56.com.cn
三河市华东印刷有限公司
各地新华书店经销
2013年6月第1版 2013年6月北京第1次印刷
开本:850 毫米 x1168 毫米 1/32 印张:7,875 字数:130千字
印数:0001 ~ 2000冊 定价:16.00 元
| ISBN 978 -7-105 -12772-6/K.2221(藏 181)
(護编室电话:010 - 58130072 藏文发行科电话:010-64227665)
